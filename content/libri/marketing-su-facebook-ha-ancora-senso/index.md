---
title: "Marketing su Facebook: ha ancora senso?"
date: "2018-10-30"
image: "images/post_facebook.png"

categories : [ "Libri" ]
tags : [ "blog", "ALTRI TAG" ]

summary : "Ho finito di leggere qualche giorno fa Facebook Marketing del 2016. Al di là della passione per l'antico verrebbe da chiedersi: un libro scritto due anni e mezzo fa si può considerare ancora utile?"

showToc : true
type: "article"
---

Ho finito di leggere qualche giorno fa {{< affiliate_link "facebook-marketing" "Facebook Marketing" >}} di Chiara Cini - _APOGEO Editore_. Il libro è del 2016. 
Al di là della passione per l'antico (questo è il [LINK DA FIXARE: secondo libro]({{< ref "medicina-giappone-1.md" >}})) del 2016 che leggo), verrebbe da chiedersi se un libro scritto due anni e mezzo fa abbia ancora valore e sia da considerarsi utile.  
  
Prima di finire di leggerlo ero dell'idea che _si - non fosse più da considerarsi utile se non come cimelio nella libreria._

**Non per il contenuto del** **libro** - quanto per il fatto che Facebook non sia più da considerarsi appetibile per chi inizia da 0 e vuole farsi conoscere - a meno che non si sia disposti ad investire in pubblicità.

## Il libro

Non sono mancati - con mia grande sorpresa - riferimenti a _funnel_ e _storytelling_ _introdotti_ con una semplicità e logicità tale da essere capiti al volo.  
Poca teoria veramente da _studiare,_ che per chi non è del campo avrebbe appesantito la lettura rendendola poco scorrevole.

Il libro è più un manuale concreto - con poche teorizzazioni e solo nei primi capitoli. Non parla dell'essenza del marketing in senso stretto, non pontifica a suon di esempi; piuttosto come un manuale _how-to_ spiega passo passo come muoversi su [Facebook](https://www.facebook.com) (_creazione di una Pagina, di una Campagna e relativo management, suggerimenti sul format, come leggere gli insight etc._) senza farsi mancare qualche esempio pratico con varie immagini allegate che rafforzano quanto l'autrice spiega.

## Può essere utile?

Con la trasformazione di Facebook da Social network a Social media è aumentato il costo di acquisizione dell'utente: acquisire un utente tramite ads su Facebook **costa di più, e non costa poco**. Mi ricollego dunque al campo dei servizi sanitari: in una campagna volta ad acquisire utenti (che si sia nutrizionisti, medici dello sport o qualunque altro servizio) va messa in conto una certa cifra ogni mese (variabile ma non bassa) per diffondere **l'awareness** tra i potenziali pazienti ed incanalarli verso di voi. Ma quanti degli utenti su cui si è completato il primo step del funnel andranno oltre nei passaggi successivi?

Dal punto di vista digitale i servizi sanitari tardano ad essere sponsorizzati (o verosimilmente non hanno _appeal_ sull'utente?) e questo potrebbe essere ancora il momento per convertire nuovi "utenti" a poco prezzo. Questo campo è probabilmente uno dei pochi campi rimasti che permette ancora di ammortizzare il costo di acquisizione per singolo utente (con le dovute eccezioni): se per esempio siete un medico dello sport che rilascia certificati medici agonistici a 50€-60€, pagare anche 15€ per utente acquisito potrebbe essere ancora accettabile. 

Il problema della targetizzazione potrebbe invece risultare reale soprattutto se si è all'inizio e non si sa quale potrebbe essere il proprio target.

## Conclusioni

É una lettura da tempo libero,  elementare, rilassante ed utile. **Consigliata**. Può dare spunti interessanti a chi non è del campo ma intende comunque intraprendere questa strada per dare visibilità al proprio servizio. Per questo motivo ho deciso finito il libro di iniziare a leggere {{< affiliate_link "instagram-marketing" "Instagram Marketing" >}} (2018) - sempre della stessa autrice.
