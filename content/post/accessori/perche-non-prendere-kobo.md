---
title: "Perchè non prendere un Kobo (ma nemmeno un Kindle)"
date: "2020-01-29"
image: "IMG_2049.jpg"

baseimg : "img/accessori/perche-non-prendere-kobo/"

summary : "Imparare richiede molto più che leggere e memorizzare delle parole stampate su un display. E gli e-reader si dimostrano impreparati su questo frangente."
categories : [ "accessori"  , "libri" ]
tags : [ "blog", "lifestyle" ]

showToc : true
---

Son rimasto parecchi giorni a pensare se fosse o no il caso di scrivere un articolo tanto forte. Forte perchè - a giudicare dal titolo - sarebbe un inno contro il progresso, contro la tecnologia, e quindi un po' anche contro il nostro "essere digitali".

{{< image src="IMG_2047.jpg" alt="Piacere di lettura durante una giornata calda e soleggiata nelle spiagge della Sardegna" >}}

Eppure, negli ultimi _9 mesi_ di uso intenso del **[Kobo Clara HD](https://www.nparisi.com/go/kobo-clara-hd/)** me ne sono quasi del tutto convinto. Ed è con un po' di amaro in bocca, che lo dico e scrivo queste parole.

## I motivi

L'esperienza del Kobo è in generale **discreta.** Permette ampia personalizzazione di carattere, dimensione, temperatura luminosa, ha ottima autonomia, il _touch&feel_ **è molto buono**, con il suo display un po' poroso sembra quasi di avere a che fare con carta vera. La batteria quasi mi fa dimenticare dell'ultima ricarica.  
All'interno ho una quantità infinita di ebook.

Lo leggo sempre con piacere: quando sono in fila alla posta, in coda in un ufficio pubblico, quando devo "fare orario". Lo apro, lo accendo, ed _è subito lettura._

Ma allora **perchè** ho esordito con **perchè non prendere un Kobo**?  
Perchè per il tipo di lettura che faccio semplicemente **non è indicato.**

**Non è indicato** un Kobo, non è indicato un Kindle. Sarebbe leggermente più indicato forse un **Ipad** o il mio vecchio ma sempre fidato **Blackberry Playbook**. Ma nemmeno loro mi offrono quel che cerco.

{{< image src="IMG_2050.jpg" alt="Kobo sulla sabbia. Non è waterproof e attenzione, potrebbe rovinarsi" >}}

Perchè il problema è alla base: sto finendo di leggere, in questi giorni, {{< affiliate_link "data-science-dummies" "Data Science for Dummies" >}} di Lillian Person {{< affiliate_link "bigdata-gal" "@strategy\_gal" >}} su Instagram. E' il secondo libro della collana _for Dummies_ che riesco a concludere ed apprezzare dopo **Statistical Analysys with R.** Di solito mi areno prima, nella prolissità di certi autori, che mi fanno perdere interesse nel contenuto.  
_Il libro in questione è stato acquistato da Google Books in versione epub, scaricato e inserito nel Kobo._  
Il formato **epub è semplicemente inadeguato a questo tipo di libri** che necessitano di essere letti, riletti, sfogliati, risfogliati in modo saltatorio, da una nota ad un'altra, da una pagina all'altra.

## Le soluzioni

Il libro in se mi è piaciuto, riconosco _che mi ha insegnato qualcosa,_ **ma non so che cosa**. Se mi chiedeste di ripetervi nel dettaglio il contenuto dei paragrafi, avrei difficoltà. Il formato digitale è semplicemente inadeguato per i libri che vanno studiati, approfonditi, ristudiati, gustati.

E non è questione di Kobo, Kindle, Apple, Samsung.

{{< image src="IMG_2048.jpg" alt="Kobo al sole" >}}

E' questione che _lo studio come processo di apprendimento, come passaggio di conoscenza dall'autore che parla al lettore che apprende_ non necessita solo di fogli di carta stampata. Necessita di una penna (_che a detta di molti è il mezzo con cui si entra in comunicazione con l'autore del libro_), di un segnalibro, una serie di emozioni e sensazioni tattili, olfattive e mnemoniche che ogni libro da in modo unico.

Il processo di astrazione ed elaborazione dell'informazione necessita di tempo, **non può essere ridotto al consumo rapido di parole attraverso un display**.

{{< quote "Lo studio è il lavoro più faticoso di tutti: è sia fisico sia mentale; è sudore della fronte" "Cit. di mia Nonna" >}}

**Imparare costa tempo e fatica. L'immensità dell'informazione cui possiamo accedere ci fa disimparare ad imparare, credendo che basti una lettura fugace attraverso un display per sapere.** La moltitudine di ebook che possono essere contenuti nel Kobo, poi, amplifica enormemente il concetto del consumismo dell'informazione come merce e non come valore aggiunto della persona.

Per questo, di tanto in tanto, mi faccio un regalo: se un libro ebook mi è davvero piaciuto, **vado in libreria e lo acquisto**.

> L'unico problema (che mi fa sentire un po' stolto, a sottolinearlo) - è che spesso pago due volte lo stesso libro. **Imparare ha un costo,** per quanto l'era del digitale ci abbia fatto credere che **possiamo sapere tutto subito e gratis**.  
> Sotto l'ombrellone, il Kobo. Nella scrivania e nella libreria, un libro.

## E per una lettura rilassante?

Per una lettura rilassante, senza impegno e da spiaggia - o campeggio - le cose cambiano notevolmente.

L'ebook reader è più indicato per letture sotto l'ombrellone, rilassanti e senza impegno rispetto ad un uso intenso per studio.

* * *

Le foto risalgono a **quest'ultima estate** trascorsa sulle bellissime coste sarde, mentre - sotto l'ombrellone - approfondivo l'argomento BigData e Data science.  
In questo senso - se siete interessati all'argomento e state muovendo i primi passi - vi consiglio la lettura di [questo post](https://www.nparisi.com/perche-ho-scelto-r-invece-di-python-o-sas/) sulla programmazione R.

E voi? Per cosa usate il vostro ebook reader di fiducia?
