---
title: "Che farmaci portare in viaggio?"
date: "2022-10-31"
image: "images/farmaci_cover.jpg"

summary : "Guida e disanima dei farmaci più comuni che potrebbero tornarvi utili in viaggio ― con alcuni suggerimenti sul loro uso che forse non conoscevate."
categories : [ "lifestyle", "medicina-in-viaggio" ]
tags : [ "travel" ]

showToc : true
type: "article"
---

{{< capital_letter_open >}}
Ad ogni viaggio sorge in me spontanea la domanda: che farmaci portarmi dietro?
Non ne faccio un grande problema ― in quanto i farmaci di comune uso per me sono *un antinausea* e un *antichinetosico* (che sono per me i due più grandi disturbi che temo) ― ma portarsi dietro anche un _paracetamolo_ potrebbe essere una saggia scelta.
{{< capital_letter_close >}}

Con queste poche righe vorrei creare una sorta di _vademecum_ su quali farmaci è opportuno portare ― da rileggere all'occorrenza come una sorta di check-list pre-partenza.

{{< box "orange" >}}
Qualunque informazioni qui contenuta **non costituisce indicazione medica** ― che dovrebbe essere invece data *dal proprio medico curante o di fiducia*.

Proprio perché medico ― son cosciente di come indicazioni generali non possano essere adattate al singolo, che è invece meritevole di preciso inquadramento "ad personam" in base a patologie e farmaci assunti.

Vi invito dunque a non fidarvi strettamente di quanto contenuto in questa pagina ― ed ad usarne il contenuto con _spirito critico_. 

Mi riferirò ai farmaci con il *loro nome commerciale* invece che con il loro _principio attivo_ --- più per praticità e comodità. Non c'è alcuna volontà di sponsorizzazione nè sono pagato per farlo.
{{< /box >}}

{{< box "blue" >}}
Ricorda: ogni volta abbia un dubbio su l'uso corretto di un farmaco potrai affidarti alla scheda tecnica presente online (e linkata qua sotto ogni medicinale) ― per chiarire qualunque dubbio sul suo uso e le sue controindicazioni.

**In caso il problema sia ben più complesso sarà utile consultare un medico.**
{{< /box >}}

## First aid: poco ma efficace

Di seguito i miei farmaci da viaggio preferiti: di ognuno porto solitamente *1-2 compresse* ― onde evitare qualsivoglia problema di tipo doganale o di frontiera. Questa quantità ― seppur modesta ― vi permette di avere adeguato tempo per reperire una confezione del farmaco e nel frattempo iniziare a stare bene.

## I farmaci

### Necessari

#### Travelgum e Xamamina

_Acquistabile senza prescrizione medica_: **Si** ✔️

Il *Travelgum* ha all'interno **esattamente metà principio attivo** di quello di una Xamamina 50. Perchè?

{{< image src="travelgum.jpg" alt="Confezione di Travelgum" caption="Travelgum" >}}

Perché il fatto che sia in formato *gomma masticabile* fa si che il principio attivo sia assorbito prevalentemente per via *sublinguale* e quindi l'effetto sia molto più rapido ― in caso di *chinetosi inaspettata*.

La Xamamina, invece, necessita di essere assunta almeno mezz'ora prima dell'evento chinetosico per cui la stiamo assumendo, in quanto il guscio di cellulosa deve essere degradato nello stomaco e il principio attivo assorbito nell'intestino.

{{< image src="xamamina.jpg" alt="Confezione di Xamamina" caption="Xamamina" >}}

**Uso improprio:** in caso d'emergenza ― spaccate con i denti la pralina del farmaco e strisciate velocemente il contenuto sotto la lingua e sulle gengive per qualche secondo ― **dopodiché sputate tutto**.

L'effetto sarà immediato ― anche se ciò **è un uso sconsigliato e non in scheda tecnica**; a ciò aggiungete anche che **il principio attivo ha un sapore urticante e sgradevole**. Ma in emergenza...

#### Peridon

_Acquistabile senza prescrizione medica_: **No** ❌

Antinausea ed antiemetico. 

La mia scelta ricade sul *Peridon* invece che su **Plasil** o **Levopraid** per una mera questione di abitudine. Lo conosco e so che ― su di me ― funziona.

La compressa va deglutita con poco d'acqua.

{{< image src="peridon.jpg" alt="Confezione di Peridon" caption="Peridon" >}}

**Un uso improprio** (**e sconsigliato**) ― in caso di vomiti ripetuti o in caso si voglia faccia effetto prima ― è quello di strisciarla per qualche secondo sotto la lingua prima di deglutirla.

In commercio esiste anche il **Raxar** che consiste nello stesso principio attivo ma la cui assunzione è esclusivamente **sublinguale**.

* * *

Potrete comunque fare affidamento sul **Plasil** con un semplice escamotage: acquistate o **Maalox Nausea** o **Geffer**. Entrambi sono **farmaci da banco, acquistabili senza ricetta** e che possiedono **metà principio attivo del Plasil** --- ovvero 5mg invece di 10mg del Plasil. Per raggiungere il dosaggio del Plasil vi basterà assumerne due.

#### Gaviscon

_Acquistabile senza prescrizione medica_: **Si** ✔️

Andrà bene qualunque altro gastroprotettore in base ai gusti sulla palatabilità (Marial, Esoxone, Refluxsan...) altro gastroprotettore di parete ― in caso di *reflusso gastroesofageo* o *fastidio urente gastrico*.

{{< image src="gaviscon.jpg" alt="Confezione di Gaviscon" caption="Gaviscon" >}}

**Nota bene**: il **Gaviscon Advance** (riportato in foto) risulta essere acquistabile (recenti modifiche l'hanno fatto passare da __mutuabile__ --- a carico totale del SSN --- a __non mutuabile__ --- in **Fascia C**) solo dietro **prescrizione medica**.
Potrete però acqustare il **Gaviscon Bruciore ed Indigestione**, dagli effetti simili, **senza** alcun bisogno di **prescrizione medica**.

#### Tachipirina 1000

_Acquistabile senza prescrizione medica_: **No** ❌

**Acquistando la Tachipirina 500 potrete tuttavia fare a meno della prescrizione medica.**

Il mio antidolorifico preferito: funziona bene e ha relativamente pochi effetti collaterali. Unico contro: _le dimensioni della compressa sono davvero esagerati_; in tal caso basterà dividerla ed assumerla in due momenti.

Il dosaggio massimo per un adulto di 70kg è *tre volte al giorno*.

In caso di rialzo termico sarà sufficiente assumerne 500mg ed avvicinare le somministrazioni (fino a 5-6 al giorno).

#### Bentelan

_Acquistabile senza prescrizione medica_: **No** ❌

Meglio le compresse da *1mg* per un giovane adulto. Potrete usarla in caso di *edema* o *punture d'insetto* che stiano sviluppando intenso dolore e tumefazione.

Il cortisone ha anche effetto **antidolorifico**.

{{< image src="bentelan.jpg" alt="Confezione di Bentelan 1mg" caption="Bentelan 1mg" >}}

#### Zirtec

_Acquistabile senza prescrizione medica_: **No** ❌

Antistaminico soggetto ad obbligo di prescrizione ― a meno che non optiate per la confezione da *7 compresse*.

{{< image src="zirtec.jpg" alt="Confezione di Zirtec" caption="Zirtec" >}}

#### Moment 200 o Oki Task

_Acquistabile senza prescrizione medica_: **Si** ✔️

Due antinfiammatori per eccellenza ― Moment (ibuprofene) e Oki Task (Ketoprofene).

Il Moment 200 se assunto in numero di 2-3 compresse insieme rappresenterà l'equivalente di un *Brufen 400/600* in caso di dolore intenso.

{{< image src="moment.jpg" alt="Confezione di Moment" caption="Moment" >}}

L'Oki Task ― assunto doppio ― equivarrà invece ad *una bustina di Oki*.

Attenzione: **tutti gli antinfiammatori (chiamati FANS) possono generare fastidi gastrici** come bruciori o veri e propri dolori. E' importante per questa ragione **assumerli a stomaco pieno** o, ancor meglio, incastrarli tra vari bocconi di cibo, in modo tale da evitare il contatto diretto del farmaco con la mucosa e farlo assorbire direttamente dall'intestino.

#### Fermenti lattici

_Acquistabile senza prescrizione medica_: **Si** ✔️

Ottimi in caso di diarrea. Preferire quelli in capsula per una migliore facilità di somministrazione ed una migliore palatabilità.

Assicuratevi che l'acqua con cui li assumete sia **sicura**...

### Opzionali

Come una cartuccera ― porto con me 1 fiala di alcuni farmaci da somministrare al bisogno ed in caso di estrema necessità. *Tendenzialmente preferisco l'assunzione per bocca* ― ma avere in tasca delle fiale che all'occorrenza possono migliorare lo stato di salute con un tempo ragionevolmente breve mi da tranquillità e sicurezza.

Il mio suggerimento non tuttavia quello di portarsi delle fiale dietro con se; va però detto che 3-4 fiale occupano uno spazio irrisorio e ― a patto di essere capaci a somministrare il farmaco **intramuscolo** ― possono risolvere vari problemi con facilità.

#### Bentelan fiala

_Acquistabile senza prescrizione medica_: **No** ❌

Porto con me la formulazione **Bentelan 4mg** ― che all'occorrenza può diventare **2mg** (aspirando solo metà contenuto della fiala).

#### Oki fiala

_Acquistabile senza prescrizione medica_: **No** ❌

Il dosaggio di una singola fiala corrisponderebbe **a due bustine di Oki 80** ― riducendo notevolmente l'irritazione gastrica che ne deriverebbe dall'assunzione concomitante di _due bustine di Oki 80_.

Da assumere in caso di dolore intenso, inaspettato (qualcuno ha pensato ad un'*inaspettata colica renale*?)

#### Plasil fiale

_Acquistabile senza prescrizione medica_: **No** ❌

Porto con me sempre 1 fiala di Plasil 10mg ― più come "gesto apotropaico" e per scongiurare problemi --- che per l'effettiva necessità: un'intossicazione alimentare o semplicemente una __virosi intestinale__ può mettervi facilmente KO lo stomaco e provarvi dal punto di vista fisico a causa dei vomiti ripetuti. In queste circostanze __avere una fiala di Plasil da praticare intramuscolo__ per ridurre la sintomatologia è quanto di più prezioso possiate avere.

#### Imodium

_Acquistabile senza prescrizione medica_: **Si** ✔️

Sempre presente nella borsa di molti viaggiatori ― in verità **è un farmaco che a me personalmente non piace particolarmente e che non userei**.

La _diarrea_ è una reazione a qualcosa che **irrita** l'intestino ed il suo scopo è quello di *lavare il tubo digerente* ― togliendo l'agente che _disturba_.

Bloccando la diarrea rischiamo che non solo l'agente non venga rimosso dall'intestino ― **ma anzi proliferi dando problemi ben più gravi** che potrebbero mettere a rischio severamente la salute.

{{< image src="imodium.jpg" alt="Confezione di Imodium" caption="Imodium" >}}

Il mio parere? **Sconsigliato** ― salvo selezionate e rare circostanze.

Molto meglio, in questo senso, preparati a base di **argilla con fermenti** --- come **Biotrap** (ma dal sapore improponibile).

#### Normix

_Acquistabile senza prescrizione medica_: **No** ❌

La sua indicazione è precisamente quella di **trattare la diarrea del viaggiatore**. Qualora siate colti ― in viaggio ― da frequenti scariche di diarrea ― assumerlo potrebbe rivelarsi strategico.

{{< image src="normix.jpg" alt="Normix" caption="Normix" >}}

Il dosaggio? *1 compressa x 3 volte al giorno x 4-5 giorni*.

Ricorda: **la diarrea del viaggiatore raramente da febbre**!

## I presidi

### Cerotti

Uno o due cerotti potrebbero salvarvi ― dopo una lunga camminata.

### Garze sterili

Un set di garzine sterili, in caso di ferite, potrebbero risultarvi utili.

### PEAF

E' una rete elastica autoadesiva, che vi permetterà di fissare le garze dove desiderate. Non sottovalutate l'importanza di un presidio simile. Potrebbe rivelarsi strategica non solo per fissare una medicazione ma anche in caso *si rompa una scarpa* potrebbe aiutarvi per un _fix di fortuna_.

### Siringhe

In caso decidiate di portare con voi delle fiale ― avrete ovviamente bisogno anche di **siringhe** per poterli somministrare: ve ne bastano 2 da *5mL* che sono piccole e garantiscono comunque la somministrazione della maggior parte delle fiale.

### Salviette medicate

Sono delle salviette singole intrise di disinfettante (spesso benzalconio o clorexidina) che possono esservi utili sia in caso iniezione intramuscolare di farmaco per disinfettare la cute che andrete a pungere oppure per una rapida medicazione (previo lavaggio con *acqua* della ferita) dei margini della ferita ― prima di "chiuderla" con le garze sterili e con la PEAF.

## Farmaci dal mondo

Di seguito una personale raccolta di farmaci acquistati durante i viaggi.

### Nurofen --- Norvegia

Confezione di _Nurofen_ acquistata in occasione del viaggio in Norvegia.

{{< image src="ibuprofene_norway.jpg" alt="" caption="Nurofen --- Norvegia" >}}

### Nurofen --- Ucraina

Confezione di _Nurofen_ acquistata durante il viaggio in Ucraina.

{{< image src="ibuprofene_ukraine.jpg" alt="" caption="Nurofen --- Ucraina" >}}

### Fermenti lattici --- Uzbekistan

Fermenti lattici acquistati in fretta e furia in Uzbekistan, dopo che inaspettatamente abbiamo esaurito le scorte portate con noi dall'Italia.

{{< image src="fermenti_uzbekistan.jpg" alt="Fermenti lattici dall'Uzbekistan" caption="Fermenti lattici" >}}

* * *

Un grazie speciale a {{< affiliate_link "frupari-instagram" "@frupari" >}} --- la mia farmacista di fiducia --- per avermi fornito le foto da corredare a questo post.