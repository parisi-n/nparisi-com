---
title: "Che farmaci portare in viaggio?"
date: "2022-09-19"
image: "images/_cover.jpg"

summary : "Guida e disanima dei farmaci più comuni che potrebbero tornarvi utili in viaggio ― con alcuni rimandi ai bugiardini nel caso vogliate approfondire."
categories : [ "lifestyle", "medicina-in-viaggio" ]
tags : [ "travel" ]

showToc : true
type: "article"

bozza: true
---

{{< capital_letter_open >}}
Ad ogni viaggio sorge in me spontanea la domanda: che farmaci portarmi dietro?
Non ne faccio un grande problema ― in quanto i farmaci di comune uso per me sono *un antinausea* e un *antichinetosico* (che sono per me i due più grandi disturbi che temo) ― ma portarsi dietro anche un _paracetamolo_ potrebbe essere una saggia scelta.
{{< capital_letter_close >}}

Con queste poche righe vorrei creare una sorta di _vademecum_ su quali farmaci è opportuno portare ― da rileggere all'occorrenza come una sorta di check-list pre-partenza.

{{< box "orange" >}}
Qualunque informazioni qui contenuta *non costituisce indicazione medica* ― che dovrebbe essere invece data *dal proprio medico curante o di fiducia*.

Proprio perchè medico ― son cosciente di come indicazioni generali non possano essere adattate al singolo, che è invece meritevole di preciso inquadramento "ad personam" in base a patologie e farmaci assunti.

Vi invito dunque a non fidarvi strettamente di quanto contenuto in questa pagina ― ed ad usarne il contenuto con _spirito critico_. 

Mi riferirò ai farmaci con il *loro nome commerciale* invece che con il loro _principio attivo_. Non c'è alcuna volontà di sponsorizzazione ma solo
{{< /box >}}

{{< box "blue" >}}
Ricorda: ogni volta abbia un dubbio su l'uso corretto di un farmaco potrai affidarti alla scheda tecnica presente online (e linkata qua sotto ogni medicinale) ― per chiarire qualunque dubbio sul suo uso e le sue controindicazioni.

In caso il problema sia ben più complesso di una semplice consultazione ― sarà utile consultare un medico.
{{< /box >}}

## First aid: poco ma efficace

Di seguito i miei farmaci da viaggio preferiti: di ognuno porto solitamente *1-2 compresse* ― onde evitare qualsivoglia problema di tipo doganale o di frontiera. Questa quantità ― seppur modesta ― vi permette di avere adeguato tempo per reperire una confezione del farmaco e nel frattempo iniziare a stare bene.

## I farmaci

### Necessari

#### Travelgum e Xamamina

Necessaria ricetta medica: *No, per entrambi*
Scheda tecnica: {{< external_link "" "Travelgum" >}} e {{< external_link "" "Xamamina" >}}

Il *Travelgum* ha all'interno *esattamente metà* di quello di una Xamamina 50. Perchè?

Perchè il fatto che sia in formato *gomma masticabile* fa si che il principio attivo sia assorbito prevalentemente per via *sublinguale* e quindi l'effetto sia molto più rapido ― in caso di *chinetosi inaspettata*.

La Xamamina, invece, necessità di essere assunta almeno mezz'ora prima dell'evento chinetosico per cui la stiamo assumendo, in quanto il guscio di cellulosa deve essere degradato nello stomaco e il principio attivo assorbito nell'intestino.

*Uso improprio:* in caso d'emergenza ― spaccate con i denti la pralina del farmaco e strisciate velocemente il contenuto sotto la lingua e sulle gengive per qualche secondo ― *dopodichè sputate tutto*.

L'effetto sarà immediato ― anche se ciò *è un uso sconsigliato e non in scheda tecnica*; a ciò aggiungete anche che *il principio attivo ha un sapore urticante e sgradevole*. Ma in emergenza...

#### Peridon

Necessaria ricetta medica: *Si* 
Scheda tecnica: {{< external_link "" "Peridon" >}}

Antinausea ed antiemetico. 

La mia scelta ricade sul *Peridon* invece che su *Plasil* o *Levopraid* per una mera questione di abitudine. Lo conosco e so che ― su di me ― funziona.

La compressa va deglutita con poco d'acqua.

*Un uso improprio* (*e sconsigliato*) ― in caso di vomiti ripetuti o in caso si voglia faccia effetto prima ― è quello di strisciarla per qualche secondo sotto la lingua prima di deglutirla.

In commercio esiste anche il *Raxar* che consiste nello stesso principio attivo ma la cui assunzione è esclusivamente *sublinguale*.

#### Gaviscon

Andrà bene qualunque altro gastroprotettore in base ai gusti sulla palatabilità (Marial, Esoxone, Refluxsan...) altro gastroprotettore di parete ― in caso di *reflusso gastroesofageo* o *fastidio urente gastrico*.

#### Tachipirina 1000

Necessaria ricetta medica: *Si*
Scheda tecnica: {{< external_link "" "Tachipirina" >}}
_Acquistando la Tachipirina 500 potrete fare a meno della ricetta medica._

Il mio antidolorifico preferito: funziona bene e ha relativamente pochi effetti collaterali. Unico contro: _le dimensioni della compressa sono davvero esagerati_; in tal caso basterà dividerla ed assumerla in due momenti.

Il dosaggio massimo per un adulto di 70kg è *tre volte al giorno*.

In caso di rialzo termico sarà sufficiente assumerne 500mg ed avvicinare le somministrazioni (fino a 5-6 al giorno).

#### Bentelan

Necessaria ricetta medica: *Si*
Scheda tecnica: {{< external_link "" "Bentelan" >}}

Meglio le compresse da *1mg* per un giovane adulto. Potrete usarla in caso di *edema* o *punture d'insetto* che stiano sviluppando intenso dolore e tumefazione.

Il cortisone ha anche effetto *antidolorifico*.

#### Zirtec

Necessaria ricetta medica: *No*
Scheda tecnica: {{< external_link "" "Zirtec" >}}

Antistaminico soggetto ad obbligo di ricetta ― a meno che non optiate per la confezione da *7 compresse*.

#### Moment 200 o Oki Task

Costo: *X€*
Necessaria ricetta medica: *No, per entrambi*

Due antinfiammatori per eccellenza ― Moment (ibuprofene) e Oki Task (Ketoprofene).

Il Moment 200 se assunto in numero di 2-3 compresse insieme rappresenterà l'equivalente di un *Brufen 400/600* in caso di dolore intenso.

L'Oki Task ― assunto doppio ― equivarrà invece ad *una bustina di Oki*.

Attenzione: *tutti gli antinfiammatori (chiamati FANS) possono generare fastidi gastrici* come bruciori o veri e propri dolori. E' importante per questa ragione *assumerli a stomaco pieno* o, ancor meglio, incastrarli tra vari bocconi di cibo, in modo tale da evitare il contatto diretto del farmaco con la mucosa e farlo assorbire direttamente dall'intestino.

#### Fermenti lattici

Costo: *X€*
Necessaria ricetta medica: *No*

Ottimi in caso di diarrea. Preferire quelli in capsula per una migliore facilità di somministrazione ed una migliore palatabilità.

Assicuratevi che l'acqua con cui li assumete sia *sicura*...

### Opzionali

Come una cartuccera ― porto con me 1 fiala di alcuni farmaci da somministrare al bisogno ed in caso di estrema necessità. *Tendenzialmente preferisco l'assunzione per bocca* ― ma avere in tasca delle fiale che all'occorrenza possono migliorare lo stato di salute con un tempo ragionevolmente breve mi da tranquillità e sicurezza.

Il mio suggerimento non è di portarsi delle fiale con se; tuttavia 3-4 fiale occupano uno spazio irrisorio e ― a patto di essere capaci a somministrare il farmaco *intramuscolo* ― possono risolvere vari problemi con facilità.

#### Bentelan fiala

Necessaria ricetta medica: *Si*

Porto con me la formulazione *Bentelan 4mg* ― che all'occorrenza può diventare *2mg* (aspirando solo metà contenuto della fiala).

#### Oki fiala

Necessaria ricetta medica: *Si*

Il dosaggio di una singola fiala corrisponderebbe *a due bustine di Oki 80* ― riducendo notevolmente l'irritazione gastrica che ne deriverebbe dall'assunzione concomitante di _due bustine di Oki 80_.

Da assumere in caso di dolore intenso, inaspettato (qualcuno ha pensato ad un'*inaspettata colica renale*?)

#### Plasil fiale

Necessaria ricetta medica: *Si*

Porto con me sempre 1 fiala di Plasil 10mg ― più come 

#### Imodium

Necessaria ricetta medica: *No*

Sempre presente nella borsa di molti viaggiatori ― in verità *è un farmaco che a me personalmente non piace particolarmente e che non userei*.

Lo scopo della _diarrea_ è quello di essere una reazione a qualcosa che *irrita* l'intestino ed il suo scopo è quello di *lavare il tubo digerente* ― togliendo l'agente che _disturba_.

Bloccando la diarrea rischiamo che non solo l'agente non venga rimosso dall'intestino ― *ma anzi proliferi dando problemi ben più gravi* che potrebbero mettere a rischio severamente la salute.

Il mio parere? *Sconsigliato* ― salvo selezionate e rare circostanze.

#### Normix

Necessaria ricetta medica: *Si*

La sua indicazione è precisamente quella di *trattaare la diarrea del viaggiatore*. Qualora siate colti ― in viaggio ― da frequenti scariche di diarrea ― assumerlo potrebbe rivelarsi strategico.

Il dosaggio? *1 compressa x 3 volte al giorno x 4-5 giorni*.

Ricorda: *la diarrea del viaggiatore raramente da febbre*!

## I presidi

### Cerotti

Uno o due cerotti potrebbero salvarvi ― dopo una lunga camminata.

### Garze sterili

Un set di garzine sterili, in caso di ferite, potrebbero risultarvi utili.

### PEAF

E' una rete elastica autoadesiva, che vi permetterà di fissare le garze dove desiderate. Non sottovalutate l'importanza di un presidio simile. Potrebbe rivelarsi strategica non solo per fissare una medicazione ma anche in caso *si rompa una scarpa* potrebbe aiutarvi per un _fix di fortuna_.

### Siringhe

In caso decidiate di portare con voi delle fiale ― avrete ovviamente bisogno anche di *siringhe* per poterli somministrare: ve ne bastano 2 da *5mL* che sono piccole e garantiscono comunque la somministrazione della maggior parte delle fiale.

### Salviette medicate

Sono delle salviette singole intrise di disinfettante (spesso benzalconio o clorexidina) che possono esservi utili sia in caso iniezione intramuscolare di farmaco per disinfettare la cute che andrete a pungere oppure per una rapida medicazione (previo lavaggio con *acqua* della ferita) dei margini della ferita ― prima di "chiuderla" con le garze sterili e con la PEAF.

## Farmaci dal mondo

Di seguito una personale raccolta di farmaci acquistati durante i viaggi.

FOTO ANTISTAMINICO GEORGIANO

FOTO PARACETAMOLO TADINNANTA

FOTO MOMENT NORVEGESE