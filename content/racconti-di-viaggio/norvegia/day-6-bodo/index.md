---
title: "Norvegia // L'imprevisto di Bodo // Day #6"
date: "2022-08-22"
image: "images/bodo_cover.jpg"

summary : "Bodø la notte di inizio Ottobre può rivelarsi inospitale sotto molti punti di vista. L'imprevisto, che nel nostro caso si è trasformato in visita al Pronto Soccorso locale e ricalendarizzazione del viaggio, è stato solo la ciliegina sulla torta."
categories : [ "racconti-di-viaggio" , "norvegia" ]
tags : [ "travel" ]

showToc : true
type: "article"
---

{{< quote "E qual de' numi inimicolli?" >}}

Iniziavo così già un altro post ― e come citazione calza a pennello quando l'imprevisto turba il viaggio.

* * *

{{< capital_letter_open >}}
Bodø da programma sarebbe dovuta essere una tappa obbligata ma di passaggio: arrivati alle 22.30 all'aeroporto locale ― il nostro _next step_ sarebbe dovuto essere quello di spostarci con *tutta calma* nel porto da cui sarebbe partito il traghetto all'1.30 (tre ore dopo) che ci avrebbe portato (in tre ore) a *Moskenes* alle 4.30 della notte.

Lì ci attendeva un'auto noleggiata presso il noleggio locale con cui poi saremmo arrivati al rorbuer prenotato.
{{< capital_letter_close >}}

Una notte di spostamenti ― forse un po' azzardati ― ma che mettono quel _quid_ d'avventura avvincente nel viaggio e trasformano degli eventi banali in straordinari.

*Qualcosa però non è andato secondo i piani*.

{{<image src="hurtigruten.jpg" caption="In partenza" alt="Hurigruten in partenza dal porto" >}}

## L'arrivo a Bodø

{{<image src="bodo_municipality_2.jpg" caption="Porto di Bodø" alt="Porto di Bodø" type="wide-screen" >}}

Il viaggio a bordo dell'*Embraer E190* è stato un po' turbolento ma in linea con lo spirito avventuriero con cui ci approcciavamo a Bodø.

Ci approcciamo a Bodø che il sole è già caduto al di là dell'orizzonte ed il cielo è appena illuminato da un timido riverbero dato dalle nuvole imponenti che permettono un non chiaro e misterioso disegno del territorio ― su cui spiccano tra tutto gli immensi e molteplici laghi (qualcuno, come me, penserà: *Lituania?*).

L'aeroporto è davvero piccolo e, a tratti, poco curato. Scarno. Ricorda un aeroporto di periferia, senza troppi servizi o fronzoli: il nostro è uno degli ultimi voli ed i negozi sono già tutti chiusi. Il personale è già intento nella pulizia degli interni, obbligandoci a vari spostamenti dei bagagli mentre eravamo intenti a capire come effettivamente fosse più conveniente muoverci.

Chiamo il noleggio auto e chiedo conferma della disponibilità dell'auto (non risponde, se non con un messaggio alcune ore dopo); chiamo il rorbuer: _ci aspettano_.

Fuori ― era già notte.
E freddo.
Vento.

{{<image src="norvegian_flag.jpg" alt="Bandiera norvegese" >}}

## Bodø

Bodø è una vivace città portuale fondata nel 1816 ― rimasto un centro povero e dallo scarso ruolo portuale fino al 1860 quando l'economia locale visse il boom economico dato dalla pesca delle aringhe.

{{<image src="bodo_port_man.jpg" alt="Uomo al porto" >}}

All'inizio del XX secolo vennero costruite anche varie industrie ― la cui costruzione attirò l'attenzione della _Luftwaffe_ le cui bombe distrussero numerosi edifici storici che si affacciavano sul lungo mare.

{{<image src="bodo_municipality.jpg" alt="Bandiera della norvegia e di Bodø" >}}

La città oggi appare sorprendentemente moderna e si sviluppa su una penisola che si affaccia sul Saltfjord.

Da tempo Bodø è porto di sosta regolare del traghetto costiero Hurtigruten ed è punto di partenza per andare a visitare il _maelstrom_ di Saltstraumen a sud-est del fjordo.

Maggiori informazioni sulla {{< external_link "https://www.visitnorway.it/pianifica-il-viaggio/come-muoversi/in-barca/hurtigruten/" "crociera Hurtigruten qui" >}}

## Il Maelstrom

Il _maelstrom_ Saltstraumen apprezzabile anche dalla _statale 17_ a 30km dalla città è un fenomeno naturale abbastanza famoso: quattro volte al giorno milioni di metri cubi d'acqua passano attraverso uno stretto di _150m_ ad una velocità di oltre *10 nodi*. Il fenomeno è causato dalla differenza tra _alta e bassa marea_ presente in questa parte di oceano che può generare un _maelstrom_ di più forti al mondo che può arrivare a _10 metri di diametro e 5 di profondità_; le vibrazioni generate dal movimento dell'acqua generano un suono misterioso simile ad un guaito.

Il vortice d'acqua raggiunge il massimo della turbolenza quando c'è l'alta marea ed è particolarmente violento quando c'è la luna piena (i calendari lunari e delle maree sono disponibili presso l'ufficio turistico di Bodø).

{{<image src="bodo_sea.jpg" caption="" alt="Intero del mare di Bod" type="wide-screen" >}}

Potrete osservare l'aprirsi del gorgo dal ponte sul canale ― ma il panorama potrebbe essere "noioso" per gli standard norvegesi...

{{< font "gray" >}}
Crediti: Norvegia, _Mondadori_.
{{< /font >}}

_I lettori di Verne e Allan Poe non vorranno perderselo_.

## Come spostarsi

### Bus

I bus a Bodø son tutto fuorché economici: un biglietto singolo vi costerà 42Kr (circa 4€).

Per acquistare il biglietto potrete usare quest'app di seguito:

{{< appbox img="https://play-lh.googleusercontent.com/I_nDIErDF2ljrbfcqC_AOHO7BSAqxXlddn4vkzNHZ9pfxa7zdnyv5eU73UPX_nf7no8=w240-h480-rw" name="Billett Nordland" package="no.wtw.mobillett.nordland">}}

* * *

Se invece il vostro scopo è programmare il percorso ― potrete farlo usando {{< external_link "https://www.reisnordland.com/" "questo sito" >}}.

### Taxi

Qualora abbiate necessità di spostarvi tramite taxi potrete fare affidamento su *Taxifix*.

{{<appbox img="https://play-lh.googleusercontent.com/-Hhse1HizT3SQYkcklhwPFEelwKmyYBwpxNsRRng5JfBfWLOAilFCojkjK8YH_0gSv0=w240-h480-rw" name="Taxifix" package="dk.bnr.taxifix" >}}

*Taxifix* funziona *non solo a Bodø* ma anche a *Oslo* e *Tromsø* ― qualora visitiate anche queste città ed abbiate necessità di spostarvi comodamente e rapidamente.

### Il traghetto per Moskenes

{{< video src="bodo_manovra_nave_porto.mp4" type="wide-screen" >}}

#### Il servizio

Il servizio di collegamento Bodø-Moskenes è garantito dai traghetti {{<external_link "https://www.torghatten-nord.no/" "Torghatten-Nord" >}}.

{{<image src="battello_moskenes_2.jpg" alt="Traghetto per Moskenes" type="wide-screen" >}}

Le corse giornaliere e notturne variano in base al giorno della settimana ed in base alla stagione: nel periodo di maggiore affluenza il traghetto fa la spola 24/24 garantendo fino a 6/7 corse giornaliere. Nei periodi meno turistici (come nel nostro caso ― i primi di Ottobre) le corse potrebbero essere molto meno e potreste avere qualche difficoltà nel coniugare lo spostamento in traghetto con le vostre esigenze di viaggio.

Nel nostro caso specifico, le corse nell'arco delle 24 ore erano soltanto due: *1.30* e *16.30*.

{{<image src="battello_interni.jpg" alt="Interni del traghetto per Moskenes" >}}

#### Il costo

Ad _Ottobre 2021_ il traghetto è *gratuito* per i soli passeggeri *senza auto al seguito*; si accede per *priorità* d'imbarco: prima coloro che hanno comunque acquistato il biglietto (nel nostro caso: 150Kr/cad.) e poi coloro che non l'hanno acquistato.

Se volete essere certi di imbarcarvi a quel determinato orario ― allora la cosa consigliata è acquistare comunque il biglietto per il passaggio ponte.

Qualora vogliate portare con voi l'auto ― dovrete acquistare invece il biglietto.

{{<image src="salvataggio.jpg" caption="Salvagente" alt="Salvagente" >}}

## Gli eventi

Saliamo sul bus seguendo le indicazioni del percorso date dal sito della compagnia dei bus; paghiamo il biglietto tramite l'app e ci mettiamo comodi; intanto fantastichiamo e cerchiamo di capire come sarà l'attraversata: il vento fuori ci fa presagire un mare mosso ed una traversata buia e tempestosa; le previsioni tuttavia dicono sia ancora abbastanza calmo.

In questo turbinio di pensieri ci accorgiamo all'ultimo di essere arrivati alla fermata desiderata.

Suoniamo la prenotazione di fermata e ― con i mille bagagli (borsa, valigia, telefono in mano, vari depliant presi in aeroporto che ancora non avevano trovato allogio in valigia) ― scendiamo.

All'esterno un vento tagliente e nordico, polare, freddo, ci insulta la faccia e ci obbliga a chiudere la zip del cappotto ed incastrarla al di sotto della sciarpa quanto più possibile.

Il tutto trafelati, in movimento, nella notte, con lo zaino ed il trolley a tiro, io primo e {{<affiliate_link "washington-instagram" "@washington_giò">}} seconda ― quando sento un tonfo sordo.

Mi giro, non vedo nessuno, nemmeno _il secondo_. "Dove si sarà cacciata per fare foto!" ― penso.

Invece no: abbasso lo sguardo e, all'ombra di una pianta illuminata dal lampione, c'era ― incapace a rialzarsi ― {{<affiliate_link "washington-instagram" "@washington_giò">}}.

Tentiamo a fatica di rimetterci in piedi ― ma senza successo.
Il freddo ed il vento si facevano sentire sempre di più.

Un passante si ferma; ci chiede se avessimo bisogno di aiuto: ci consiglia l'app per il taxi ed il {{<external_link "https://goo.gl/maps/KHZjkmoBUycWinV99" "Pronto Soccorso" >}} locale attivo per le necessità del caso.

## Bodø by night

Lo ammetto: forse a causa degli eventi, ma con un clima estremamente inospitale. Mi ha ricordato quasi del vento gelido dell'Est, a *Vilnius*, che non risparmia niente e nessuno e concede solo pochi minuti ― se ben vestiti ― ed obbliga a mettersi al riparo quanto prima.

Chiamiamo un Taxi e ci rechiamo *in Pronto Soccorso*.

Che ― detto così, da chi ci lavora, fa capire la potenziale gravità di quel che era accaduto.

* * *

Arriva il nostro turno ― dopo un'attesa di 2 ore.

Un collega svogliato, tra una sorsata di tè ed un'altra, visita ― con me presente ― causa barriera linguistica ― {{<affiliate_link "washington-instagram" "@washington_giò">}}.

Non rilascia referto, non rilascia indicazioni, se non "siete medici, sapete cosa prendere in questi casi" ― se non fosse che si, *in Italia*, posso affrontare un problema simile ed acquistare quel di cui necessito ― non in un paese straniero.

Nessuna indagine radiografica. Niente terapia.

Diagnosi: _distorsione dell'adduttore sx_.

Nel frattempo cerchiamo un hotel in cui passare la notte.
L'unico disponibile e con reception h24.

Non lo linkerò perché, oltre ad essere inospitale e vecchio, è tra i più brutti in cui forse sia mai stato.

{{< box "orange" >}}
Qualche giorno dopo, 4 aerei presi, tornati in Italia, dopo radiografia, la diagnosi è stata tutt'altro: *frattura di collo di femore*.

Se solo penso che in Italia, dopo lo stesso periodo di attesa, anche nel Pronto Soccorso più piccolo ― le cose sarebbero andate diversamente...

Ci si lamenta troppo ― pensando che all'estero le cose vadano meglio.
Be': *vanno peggio*.
{{< /box >}}

## Il Porto di Bodø

{{< posizione "https://goo.gl/maps/mw1zYyVgqscqZM2H6" >}}

{{<image src="porto_bodo.jpg" caption="Porto di Bodø" alt="Porto di Bodø" type="wide-screen" >}}

Trascorriamo qua l'ora di pranzo ― seduti in dei tavolini ― in cui consumiamo del cibo che ci portavamo con noi per le emergenze.

{{<image src="ship_bodo.jpg" caption="Attracco della Kong Harald" alt="Attracco della Kong Harald" type="wide-screen" >}}

Il sole è piacevole e ― dolori a parte ― l'avventura della notte precedente sembra quasi lontana.

Attendiamo il traghetto ― tra una foto, un video, un ripasso dei _next steps_ ed una ricalendarizzazione di tutto il viaggio.

{{<panorama src="hurtigruten_pano.jpg" caption="La più antica nave da crociera della Norvegia" title="Hurtigruten" >}}

## L'attraversata

Il battello percorrerà lo spazio di mare tra Bodø e Moskenes con grande calma, senza fretta, facendo innumerevoli slalom tra i vari isolotti lungo il percorso.

{{<image src="battello_moskenes.jpg" alt="Traghetto per Moskenes pronto a salpare" type="wide-screen" >}}

Il mare è calmo.

Numerosissime stazioni cui prendere _sick bags_ ci fanno però intendere come normalmente l'attraversata sia tutt'altro che pacifica.

{{<image src="monitor_battello.jpg" caption="A che punto siamo?" alt="Attraversata seguita sul display di bordo" type="wide-screen" >}}

I video su _youtube_, soprattutto nel periodo invernale, confermano i nostri sospetti.

Arriviamo a Moskenes sul tardi, poco prima delle 20, giusto in tempo per prendere l'auto a noleggio.

Il buio non ci fa rendere conto di dove effettivamente siamo; prendiamo l'auto e ci rechiamo al rorbuer ― distante pochi km di strade serpiginose e strette ― illuminate dai fari stanchi e fiochi della macchina.

Parcheggiamo.

Quel che il giorno prima sembrava impossibile invece è accaduto: il viaggio ― nonostante tutto e con fatica ― *prosegue*.