---
title: "Norvegia // Il Paradiso delle Lofoten: Å, Moskenes, Reine, Sakrisøya // Day #7"
date: "2022-08-29"
image: "images/lofoten_cover.jpg"

summary : "Ma ci pensate che le Lofoten erano l’ultima tappa del viaggio ― quando ormai pensavamo di aver già visto tutto della Norvegia e che niente potesse più stupirci?"
categories : [ "racconti-di-viaggio", "norvegia" ]
tags : [ "travel" ]

showToc : true
type: "article"
---

{{< box "blue" >}}
In piena filosofia con il blog ― per cui più che le parole devono parlare le immagini ― mi son reso conto che scegliere poche immagini che rappresentassero le Lofoten non solo sarebbe stato difficile, ma anche, probabilmente, ingiusto.

Nel dubbio ho inserito qualche foto in più del solito.

Non vogliatemene.

{{< /box >}}

{{< capital_letter_open >}}
Isole Lofoten: difficile descriverle con una parola; lontano da tutto e da tutti, la vita scorre lenta. Meta puramente turistica, in pochi son rimasti a vivere effettivamente lì tutto l'anno.

Man mano che vi avvicinerete con il battello realizzerete come la catena delle _Lofotenveggen_ ― apparentemente ininterrotta, in verità è rappresentata da numerosissimi faraglioni e montagne con vari paesi di pescatori ― spezzati da canali e da fjordi.

In queste isole la vita scorre serena e tranquilla. 
{{< capital_letter_close >}}

{{<panorama src="lofotenvaggen_pano_2.jpg" title="Lofoten Wall" caption="Montagne delle Lofoten" >}}

Quando, dopo aver viaggiato in Norvegia, crederete che nessuno spettacolo naturale possa più stupirvi ― ecco che le Lofoten si preparano a farlo nel modo più spietato possibile.

Rimarrete colpiti, estasiati, innamorati da questo posto. Tuttavia...

{{< quote "Di rado si incontra qualcuno che non è riuscito ad innamorarsi di questo posto." "La Norvegia, Mondadori" >}}

## Le Lofoten

Per secoli l'arcipelago delle Lofoten ― il cui _skyline_ è disegnato dai picchi delle vette del _Lofoten wall_ ― formato da isole e faraglioni che popolano il Mar di Norvegia ― è stato "solo" un centro di pesca invernale.

{{<image src="lofotenvaggen.jpg" caption="L'alba alle Lofoten" alt="Montagne delle Lofoten all'alba" type="wide-screen" >}}

All'inizio dell'anno l'incontro della Corrente del Golfo con le acque gelide dell'oceano *attira i merluzzi dal Mare di Barents*. La stagione dura da Febbraio ad Aprile ma produce lavoro anche per i restanti mesi dell'anno ― come testimoniano le rastrelliere di legno disseminate sul territorio per essiccare il pesce, popolate dai pesci in inverno e vuote d'estate.

Le isole Lofoten ― centro di attrazione turistica ― rappresentano la vera essenza fiabesca della Norvegia settentrionale.

Pur essendo al Nord, il clima rimane più mite rispetto alle altre zone alle medesime latitudini.

## Gli spostamenti

{{< box "blue" >}}
Qualunque sia il vostro piano di viaggio ― è importante tenere a mente che nello spazio prospiciente al molo di partenza del battello troverete una *vasta pensilina* coperta e riscaldata con annessi *servizi igienici*.

Qualora quindi arrivaste a Moskenes nel cuore della notte ― come era nel nostro calendario ― ed abbiate difficoltà a spostarvi o vogliate basare i vostri spostamenti sui *bus* ― non presenti la notte ― attendere e ristorarsi in quest'area qua *potrebbe essere un'ottima idea*.
{{< /box >}}

{{< image src="stazione_porto.jpg" caption="Pensilina nel porto di Moskenes" alt="Pensilina al chiuso a Moskenes al porto" >}}

I vari villaggi sono collegati dalla E10 (la più a Nord delle strade europee: parte da Å ed arriva fino in Svezia per un totale di 850km) e non sono molto distanti gli uni dagli altri.

Da inizio 2008 la E10 fa si che non sia più necessario il traghetto per congiungere le varie isole dell'arcipelago.

{{<image src="lofoten_atlantic_road.jpg" caption="E10" alt="E10 che collega le isolette delle Lofoten" type="wide-screen" >}}

| Tragitto | Distanza |
| - | - |
| Å – Moskenes (porto) | 5 km |
| Å – Reine | 10 km |
| Å – Hamnoy | 13 km |
| Å – Leknes | 65 km |
| Å – Svolvær | 130 km |
| Å – Tromso | 550 km |

### Bus

Esiste una rete di bus interurbani. Per il biglietto potete far riferimento all'app del servizio di trasporti:

{{< appbox img="https://play-lh.googleusercontent.com/I_nDIErDF2ljrbfcqC_AOHO7BSAqxXlddn4vkzNHZ9pfxa7zdnyv5eU73UPX_nf7no8=w240-h480-rw" name="Billett Nordland" package="no.wtw.mobillett.nordland" >}}

Mentre per stabilire l'itinerario e gli orari di transito e partenze potete far riferimento al {{< external_link "https://www.reisnordland.no/" "sito dell'azienda" >}}.

### Auto

Nei pressi del _Porto di Moskenes_ troverete due noleggi auto, con cui sarebbe meglio intrattenere prima i contatti onde prenotare o evitare spiacevoli inconvenienti.

{{<image src="rent_a_car_moskenes_desk.jpg" caption="Autonoleggio" alt="Desk dell'autonoleggio Rent a Car" >}}

Uno è {{< external_link "rentacar-moskenes.no" "Rent a Car _ Moskenes" >}} ― che noleggia auto *di seconda mano* e presenta il _front-desk_ proprio a due passi dal punto di attracco del battello.
Potrete contattarlo anche tramite la pagina Facebook omonima.

Il prezzo dell'auto è di circa 700NOK al giorno, qualora optiate per l'auto più economica.

{{<image src="rent_a_car_moskenes_car.jpg" caption="L'auto data a noleggio" alt="Auto noleggiata da Rent a Car _ Moskenes" type="wide-screen" >}}

{{<box "orange" >}}
Vi sconsiglio caldamente il noleggio presso questa sede.

Oltre a darvi un auto ammaccata, mal ridotta, non moderna (la nostra era del 1999) ― dovrete firmare un contratto in cui vi impegnate a pagare 10000 NOK (pari a 1000€) in caso roviniate l'auto.

Il servizio assistenza in caso di problemi è *assente*: su Facebook non sempre rispondono, via SMS rispondono quando trovano il tempo. Il _front-man_ al nostro arrivo non parlava inglese.

Le auto noleggiate ― esplicitamente *di seconda mano* ― hanno un rapporto qualità-prezzo pessimo.

Da contratto non potrete uscire dalle Lofoten (GPS a bordo?) ― pena il pagamento di 250€. Vi sfido tuttavia a voler affrontare così tanta strada con l'auto che vi verrà data...
{{< /box >}}

* * *

L'altro autonoleggio ― di cui non è presente sito internet ― è {{< external_link "https://goo.gl/maps/TPBV9j1L2L6MYEPC8" "AVIS Leiebil _ Moskenes" >}}.
Purtroppo non ho informazioni a riguardo.

* * *

Il mio consiglio tuttavia è quello di noleggiare l'auto presso un altro autonoleggio (e.g. a Bodø), assicurarla come meglio preferite ― ed *imbarcarla sul traghetto*.

Risparmierete in brutte sorprese e guadagnerete *in sicurezza*. Soprattutto se vi avventurerete sulle Isole in periodi dal clima non estivo.

{{< box "blue" >}}
Sarà possibile fare rifornimento di benzina o gasolio a *Reine*.

E' l'unico distributore di carburante della zona ovest delle isole Lofoten.
{{< /box >}}

### Noleggio Van

L'altra alternativa ― non vissuta personalmente ― ma suggerita da una collega e viaggiatrice è quella di noleggiare *un van* presso {{<external_link "https://arcticcampers.no/" "Artic Campers" >}} a *Tromsø*.

In questo modo potrete vivere in libertà, a contatto con la natura norvegese, e svegliarvi con l'alba sui fjordi delle Lofoten.

{{<image src="reine_balcony.jpg" caption="Risveglio con view" alt="Reine ed i van parcheggiati all'entrata" type="wide-screen" >}}

## I paesi

Pochi e rapidi da visitare, ognuno con una sua storia e sua caratteristica.
Li imparetete velocemente, e vi saranno rapidamente familiari. Quasi amichevoli.

{{<image src="lofoten_village.jpg" caption="Scorcio di daily life" alt="Scorcio di porticciolo alle Lofoten" type="wide-screen" >}}

### Å

Il paese *più ad ovest* di tutto l'arcipelago ― nonchè il paese con il nome più corto. Non solo di tutta la Norvegia ― *ma del mondo intero*.

Il suo nome significa _piccolo fiume_ anche se con il tempo ha assunto un duplice significato: non solo è *l'ultima lettera dell'alfabeto norvegese* ma è anche *l'ultima città della Norvegia* ― all'estremo Ovest.

Si legge "o".

{{<image src="A.jpg" caption="L'inizio della fine" alt="Cartello di ingresso ad Å" >}}

_Questo cartello viene rubato molto spesso proprio per la sua particolarità_.

E' un villaggetto di appena 150 persone ― ma è una delle località più suggestive delle Lofoten, con una serie di rorbuer ed edifici incuneati tra le montagne che seguono l'andamento del fjordo.

{{<image src="A_worldseachallange_2.jpg" caption="Cartello di conquista" alt="Cartello ad Å" >}}

Le prime tracce del paese si trovano nei registri parrocchiali del 1567 e ― prima del (recente) boom turistico ― si è sostentato negli anni con la pesca del merluzzo.

{{<image src="A_camping.jpg" caption="Campeggio libero vietato" alt="Cartello che vieta il campeggio libero" >}}

Vi starete chiedendo cosa c'è oltre Å?

*Un parcheggio* ― che fa finire la strada a _cul-de-sac_.

{{< box "blue" >}}
*Curiosità*: all'inizio del 1900 Å contava 91 abitanti: 10 erano commercianti e loro parenti, 18 appartenenti alla servitù e 63 erano pescatori con le relative famiglie.

La società era gerarchica: i pescatori non possedevano le terre (nemmeno quella in cui veniva costruita la loro casa) e per pagare l'affitto lavoravano nei campi nel periodo estivo; durante la stagione del pescato, invece, non avevano alcun potere sul prezzo del pesce ― da cui derivava il loro sostentamento.

{{< /box >}}

### Moskenes

Sarà il vostro punto di riferimento qualora decidiate di esplorare le Lofoten partendo con il traghetto da Bodø.

{{<image src="moskenes_T.jpg" alt="Cartello all'uscita di Moskenes" >}}

### Reine

Incantevole porto che occupa la metà settentrionale di un piccolo promontorio ― la cui caratteristica sono i sottili moli fiancheggiati da rorbuer rossi che si stagliano ai piedi delle cime aguzze delle _Lofoten wall_.

Nel tempo ha attratto fotografi di tutto il mondo ― per le sue acque cristalline e per i suoi riflessi.

{{< vimeo src="731010631" type="horizontal" >}}

Troverete a Reine *l'unico distributore di carburante delle Lofoten*.

Il paese è sicuramente il più bello e caratteristico tra tutti quelli che incontrerete nelle Lofoten.

### Sakrisøya

{{<image src="lofoten_bridge.jpg" alt="Uno dei tanti ponti delle Lofoten" >}}

Il paese delle *yellow houses*. Qui troverete tutti i rorbuer di colore giallo.

{{<image src="sakrisoy.jpg" caption="Sakrisøya" alt="Panoramica di Sakrisøya" type="wide-screen" >}}

Qua si trova la famosa *Yellow house* di cui parlo in [Dove alloggiare]({{< ref "#dove-alloggiare" >}}).

{{<image src="sakrisoy_pier.jpg" caption="L'esterno di Anita's seafood" alt="Spazio all'aperto di Anita's seafood in cui poter mangiare sul mare" type="wide-screen" >}}

Sakrisøya è un "piccolo" isolotto roccioso ― collegato da due punti ― a 4km da Reine, proprio all'imboccatura del _Reinefjord_. Posto perfetto per le escursioni in kayak o in barca a remi (spesso prestate gratuitamente dagli stessi rorbuer!).

Maggiori informazioni sulle esperienze potrete trovarle sul sito di {{< external_link "reineadventure.com" "Reineadventure.com" >}} oppure {{< external_link "https://www.pukkatravels.com/guide/en-us/what-to-do-in-lofoten" "Pukka Travels" >}}

### Hamnøy

Seguendo la E10, a pochi km da Reine ― incontrerete un piccolo villaggio di pescatori tra i più caratteristici ― costituito dalle tipiche case rosse dei pescatori.

{{<image src="lofoten_village_2.jpg" alt="Scorcio di villaggio delle Lofoten" type="wide-screen" >}}

### Leknes

Provate ad avventurarvi un po' ad Est ― verso la penisola ― seguendo la E10.

{{<image src="small_black_church_lofoten.jpg" caption="Black church" alt="Black church" >}}

Arriverete a *Leknes* ― la prima vera cittadina con tutti i servizi.

{{<image src="lofoten_roads_2.jpg" caption="Strada delle Lofoten" alt="Strada delle Lofoten" type="wide-screen" >}}

Qui troverete il negozio di souvenir {{< external_link "https://g.page/lofotengave?share" "Lofoten Gaver og Brukskunst" >}}. Merita di essere visitato non solo per uno sguardo alla cittadina (il primo vero centro urbano con un supermercato degno di questo nome) ma anche per il negozio di souvenir davvero ben fornito...

*Provate le marmellate*.
Non ve ne pentirete.

### Nel tragitto

Man mano che vi allontanerete dai complesso di villaggi ad Ovest delle Lofoten le abitazioni diventeranno via via più rade ― lasciando spazio a km inabitati, bradi.

{{<image src="lofoten_coast.jpg" caption="Strada panoramica" alt="Strada lungo la costa" type="wide-screen" >}}

La *E10* vi permetterà di percorrere svariati km su strade panoramiche con viste mozzafiato (attenzione a fermarsi: le strade sono molto strette!) e ponti caratteristici.

{{<image src="lofoten_roads_3.jpg" caption="Il cartello con il simbolo M" alt="" type="wide-screen">}}

Ogni qualvolta troverete un cartello con la lettera *M* starà ad indicare che potrete fermarvi qualora in senso opposto stia arrivando una macchina ed evitare di dovervi incontrare in un tratto di strada in cui invece la carreggiata è ristretta.

{{<image src="lofoten_roads.jpg" alt="Strada panoramica lungo la costa" type="wide-screen" >}}

## Dove alloggiare

Nei vari paesi descritti sopra troverete varie formule di pernottamento, prevalentemente tutte rappresentate da _rorbuer_.

### Cos'è un _rorbu_

Un _rorbu_ è la tradizionale capanna dei pescatori dove il pesce appena pescato viene cotto sulle stufe a legna ed il tempo passa serenamente.

{{< box "blue" >}}
Il nome _rorbu_ deriva da _ror_ ― *remare* ― e _bu_ ― *abitazione*.

I primi _rorbu_ furono costruiti dai pescatori di passaggio ― stanchi di dover dormire sotto le barche rovesciate sulla spiaggia.

Questi ripari venivano costruiti sulla riva o su palafitte e dipinti di rosso con vernice a base di olio di fegato di merluzzo.

Erano composti da due stanze: *una per mangiare e dormire* e l'altra usata come *magazzino*.

Alcuni dei vecchi rorbu sono sopravvissuti; altri sono stati recentemente costruiti e vengono ― oggi ― affittati ai turisti.
{{< /box >}}

### Eliassen Rorbuer

{{<image src="eliassen_rorbuer.jpg" caption="Rorbuer sul mare" alt="Rorbuer sul mare" type="wide-screen" >}}

La nostra scelta è caduta su {{< external_link "https://rorbuer.no/" "Eliassen Rorbuer" >}}. Potrete trovarlo {{< external_link "https://www.booking.com/hotel/no/eliassen-rorbuer.it.html" "anche su Booking.com" >}}.

{{<image src="eliassen_rorbuer_plaza_2.jpg" caption="Eliassen Rorbuer's plaza" alt="Piazza del residence di Eliassen" type="wide-screen" >}}

Senza sapere verso cosa andavamo incontro ― abbiamo prenotato un rorbuer *in prima fila* ― *vista mare*.

{{<image src="rorbuer_window_view.jpg" caption="L'alba sul Lofoten Wall" alt="Alba sulle montagne delle Lofoten" >}}

Sono dei rorbuer un po' diversi dagli altri: oltre ad una grande vetrata (*per ammirare l'immensità della natura* ― in estate ed in inverno) dispone anche di una finestra sul cielo ― per gli *aurora hunters*.

{{<image src="eliassen_rorbuer_sofa.jpg" caption="Riflessioni" alt="Poltrona con vista" >}}

E' un vero e proprio residence ― con i vari rorbuer.

{{<image src="eliassen_village.jpg" alt="Strade del residence Eliassen" >}}

### The Yellow House

Forse il rorbuer più famoso di tutte le lofoten. Forse per la sua unicità, è necessario prenotare con largo anticipo.

Un rorbuer completamente indipendente, su due piani.

{{<image src="yellow_house_1.jpg" caption="The Yellow House" alt="The Yellow House" >}}

## Dove mangiare

La nostra permanenza è stata breve e non ci ha dato grandi possibilità di esplorare i vari ristorantini della zona ― unito al fatto che alcuni (stagionali) avevano già chiuso.

Abbiamo fatto però qualche esperimento.

### Ristorante di Eliassen Rorbuer

Son rimasto un po' deluso dal ristorante. Non tanto per la struttura interna, che invece era molto carina ed in linea con *l'antichità* del posto.

Quanto per la cucina: al momento della nostra visita il menù consisteva in primi piatti *di origine esclusivamente italiana*.

Ci siamo "accontentati" di un _antipasto della casa_ (ovvero un tagliere di salumi) ed una _zuppa_: 500NOK.

Forse il periodo ― ma non ci siamo trovati benissimo.

### Anita's Sjømat

_Anita's Seafood_ è sicuramente uno dei posti migliori in cui abbia mai mangiato ― sia per cibo, qualità e location.

{{<image src="sakrisoy_anita.jpg" caption="Indicazioni" alt="Anita's seafood hall" >}}

Mangiare un burger di _merluzzo_ insieme ad una _fish soup_ accompagnati da _birra local_ il tutto immersi in un ambiente in cui il lampadario è creato a partire da una struttura cui sono appesi ad essiccare _merluzzi_ ― con la vista sul fjordo.

{{<image src="anita_lunch.jpg" caption="Pranzo" alt="Zuppa di pesce ed burger di merluzzo" >}}

Tutto insieme è un mix unico: pranzare qua diventa un'esperienza emozionale oltreché culinaria.

{{<image src="anita_bier.jpg" caption="Birra locale" alt="Birra locale" >}}

All'interno del ristorante troverete anche uno _shop_ in cui potrete acquistare salsicce di vario genere (cervo, balena) e altri derivati marini.

{{<image src="anita_candelabro.jpg" caption="Lampadario con i merluzzi essiccati" alt="Lampadario con i merluzzi essiccati"  >}}

*Straconsigliato.*

{{<image src="anita_menu.jpg" caption="Il menù" alt="Anita's seafood menù" >}}

{{< posizione "https://g.page/anitasseafood?share" >}}

## L'esperienza

### L'aurora boreale

Evento inaspettato ― ma su cui non contavamo: *vedere la luce del nord*.

{{<image src="rorbuer_night.jpg" caption="Rorbuer di notte" alt="Rorbuer di notte" >}}

E' esattamente come me la ricordavo [dalla Lapponia]({{< ref "/racconti-di-viaggio/lapponia/verso-lapponia-casa-di-babbo-natale/index.md" >}}): *maestosa*.

Stanchi sul divano alziamo gli occhi al soffitto del rorbuer: la vetrata del solaio ci permette subito di realizzare lo spettacolo che fuori si teneva.

Usciamo e con gli occhi increduli, naso all'insù e fare sognante iniziamo ad inseguire *la luce del nord* ― che sbucava dalle vette del _Lofoten wall_ e si disperdeva in tutto il cielo, pulito per l'occasione.

{{<image src="aurora_3.jpg" caption="L'aurora boreale" alt="L'aurora boreale" type="wide-screen" >}}

Foto e video non potranno comunque mai riprodurre l'emozione di trovarsi lì, in quel villaggio fiabesco, con le casette rosse, letteralmente *sul mare*, con una brezza di mare fresca ma non invadente, ad ammirare estasiati e seguire fino alla fine lo _spettacolo della luce del nord_.

{{<image src="aurora_2.jpg" caption="L'aurora boreale" alt="L'aurora boreale" >}}

* * *

Per ammirare la luce del nord ― oltre ad essere fortunati affinchè ci sia un'adeguata _attività solare_ ― il cielo dovrà essere anche *completamente terso e sgombro da nubi*.

Esistono delle {{< external_link "https://site.uit.no/spaceweather/data-and-products/aurora/" "mappe con previsioni" >}} in cui viene stimato giorno per giorno quale sia la probabilità che _la luce del nord_ appaia.

### Sunsire

{{<image src="lofoten_mornings.jpg" caption="L'alba" alt="L'alba dal rorbuer" >}}

Sedetevi nella saletta panoramica del _vostro rorbuer_ (ottima scelta pagare poco in più ed essere in prima fila) e, con un caffè o tè caldo, gustatevi il tempo che passa.

{{< vimeo src="739211438" type="horizontal" >}}

L'alba proiettata sul Lofoten wall unita al fresco _non umido_ della mattina, unito al rumore del mare, sveglia la mente ed il corpo.

Se vi sveglierete abbastanza presto ― potreste essere fortunati ed ammirare il sorgere del sole.

{{< video src="timelapse_lofoten.mp4" type="wide-screen" >}}

### Il Mare del Nord

Aggiungo alla personale collezione *#worldseachallange* una nuova foto ed un nuovo mare visitato ✔️

{{<image src="mare_nord_worldseachallange.jpg" caption="Mare del Nord: done ✔️" alt="Check nel Mare del Nord" >}}

## Le escursioni

Le _Lofotenvaggen_ o _Lofoten Wall_ sono le montagne a punte di origine vulcanica che contraddistinguono lo skyline delle Lofoten e che si estendono per circa 160km ― apparendo alla vista dal battello proveniente da Bodø come una ininterrotta catena di cime imponenti.

{{<panorama src="lofotenvaggen_pano.jpg" caption="Lofoten Wall" title="Le cime delle Lofoten" >}}

La più famosa nei pressi di Reine è sicuramente quella di {{< external_link "https://goo.gl/maps/G32Pxi9nkYbFnby98" "Reinebringen" >}} ― al momento della nostra visita inagibile perché in corso di manutenzione ad opera di *sherpa nepalesi* giunti appositamente per la manutenzione.

Per noi sarebbe comunque stato impossibile avventurarci lungo il percorso considerato [quanto ci è accaduto a Bodø]({{<ref "/racconti-di-viaggio/norvegia/day-6-bodo/index.md" >}}).

{{<image src="lofoten_trees.jpg" alt="Vegetazione delle Lofoten" type="wide-screen" >}}

Anche con le limitazioni agli spostamenti ― abbiamo esplorato fin dove si poteva arrivare con l'auto.

{{<image src="hidden_lake.jpg" alt="Laghi nascosti nelle Lofoten" >}}

## Consigliati

Di seguito alcune esperienze che, avendo più tempo, mi sarebbe piaciuto fare.

{{< video src="pan_lofoten.mp4" type="wide-screen" >}}

### Henningsvaer Stadium

Definito dai più come lo stadio più panoramico del mondo ― è costruito su un braccio di terra nei pressi di Helladsøya.

{{< posizione "https://g.page/henningsvaer-stadium" >}}

### Il museo dello Stoccafisso

Rimarrete sorpresi almeno quanto lo sono stato io quando realizzerete che il nome del museo è proprio *quello italiano* senza nessuna traduzione.

Gli italiani sono stati tra i primi a valorizzare il baccalà ed iniziare la tradizione dell'essiccatura ― resisi conto del potenziale e della bontà del pesce essiccata con l'aria della zona.

Nel museo troverete soddisfatte le vostre curiosità sul processo produttivo del merluzzo ― da quando viene pescato a quando viene legato per essiccare (rigorosamente *a coppie*).

{{< posizione "https://goo.gl/maps/P1vUuckcKMgP6B3EA" >}}

## Il ritorno alla realtà

{{< video src="barche_lofoten.mp4" type="wide-screen" >}}

I risvegli prima delle partenze non sono mai piacevoli; immaginate se la sera prima vi siete addormentati in una casa fiabesca ― costruita sul mare ― e vi siete addormentati con lo sciacquio delle onde sotto la camera da letto.

*Un dramma*.

Ancor più drammatico se la sveglia è alle 4.30, dovete raggiungere Moskenes alle 6.30 ed *avete il terrore l'auto non parta*.

Un mix pericoloso, come fuggitivi nel cuore della notte.

Arriviamo al porto, lasciamo l'auto nel parcheggio dell'autonoleggio, saliamo a bordo.

Torniamo a Bodø, *torniamo alla realtà*.
Con gli occhi carichi di meraviglia.

Il viaggio volge al termine.
Prossima tappa: _aeroporto di Bodø_; direzione: *Oslo*.

* * *

Puoi leggere il [day #8 qui]({{< ref "/racconti-di-viaggio/norvegia/day-8-oslo/index.md" >}}).

Se invece vuoi leggere quali sono stati i preparativi per la *Norvegia* puoi farlo su [questo post]({{< ref "/racconti-di-viaggio/norvegia/day-0-sulla-via-del-nord/index.md" >}}).