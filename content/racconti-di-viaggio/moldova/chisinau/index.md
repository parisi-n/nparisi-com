---
title: "City-break // Chisinau: cosa fare e cosa vedere in un week-end"
date: "2023-03-21"
image: "images/chisinau_cover.jpg"

summary : "Idee per un week-end in una delle capitali più sconosciute e misteriore di tutte, ai confini d'Europa --- tra ottimi vini, buon cibo e relax."
categories : [ "racconti-di-viaggio" , "moldova" ]
tags : [ "travel" ]

showToc : true
type: "article"

---

{{< capital_letter_open >}}
Ho un'attrazione inspiegabile (e forse ingiustificata?) per i paesi dell'Est Europa. Non so cosa mi attragga o mi spinga ogni volta a visitarli ancora ed ancora, pur conscio che, di fatto, di turistico ci sia ben poco.
{{< capital_letter_close >}}

Non viaggio alla ricerca di avventure amorose (visto che viaggio accompagnato). Ci dev'essere un motivo più profondo, che ancora non ho ben concretizzato. Sta di fatto che, non appena scendo dall'aereo e nei polmoni entra la prima aria frizzante e fresca di quei posti, mi sento in qualche modo a casa.

{{< video src="moldova_flag.mp4" type="vertical_9x16" alt="Bandiera Moldava" >}}

Certe volte --- __l'experience__ ed i __vibes__ del posto sono più importantidelle attrazioni.

{{< image src="chisinau_skyline.jpg" alt="Skyline di Chisinau" type="wide-screen" >}}

Soprattutto se il viaggio è a ridosso del Natale ortodosso.

* * *

Tra le capitali dell'ex blocco sovietico della nostra Europa mi mancava __Chisinau__. Mi sarebbe piaciuto tanto poter tornare a Minsk (già visitato --- tra l'altro con la guida di un collega del posto --- nel 2016) ma i collegamenti non la rendono una capitale comoda per un week-end. Mi sarebbe piaciuto __tantissimo__ poter [tornare a Kiev]({{< ref "racconti-di-viaggio/ucraina/kiev/ep-1-passeggiata-per-kiev/index.md" >}}) o almeno [nelle campagne ucraine]({{< ref "racconti-di-viaggio/ucraina/ternopil/memorie-dal-passato/index.md" >}}) ma il conflitto attuale non lo rende un viaggio appropriato nè sicuro.

Con queste premesse --- la scelta è stata quasi condotta dall'ovvietà: un week-end __allungato__ --- approfittando del compleanno di {{< affiliate_link "washington-instagram" "@washingtongiò" >}}.

Piccolo spoiler, per confermare i sospetti: __non troverete granchè di turistico__.

{{< image src="bubble_bar.jpg" alt="Foto di Bubble bar di Chisinau" type="wide-screen" >}}

La permanenza è stata tuttavia __resa gradevole__ dai suggerimenti di __Ana__ --- collega conosciuta ai tempi di Vilnius --- che con grande solerzia ha stilato un elenco di posti che avremo potuto visitare in qualche giorno (nel nostro caso __tre giorni__)!

Città tutto fuorchè vivace e caotica --- sembra più un grande paese. Non troverete grattacieli ma casette a schiera dall'aspetto poco curato e trasandato, anche a pochi passi dal centro.

## Informazioni preliminari

### Procedure di Ingresso

A Gennaio 2023 per accedere non avrete bisogno di visto; vi basterà __il passaporto__ con validità residua maggiore di sei mesi.

{{< image src="chisinau_skyline_2.jpg" caption="Skyline di Chisinau" type="wide-screen" >}}

### SIM Card

Solitamente non vado alla ricerca delle sim card locali in quanto ciò aggiunge quell'__extra di avventura e brio__ al viaggio; tuttavia in questo caso decidiamo di farla per comodità.

Qualora arriviate in aeroporto durante le _working hours_ locali avrete la possibilità --- immediatamente prima dell'uscita __negli Arrivi dell'aeroporto di Chisinau_ --- di acquistare {{< external_link "https://www.orange.md/" "una sim Orange" >}} per _49MDL_ (ca. 2.50€) con incluse chiamate e 2GB dati internet (presumo però che il servizio offerto possa variare in base alla promozione del momento).

{{< image src="simcard.jpg" alt="Simcard Orange e sveglia smart Lenovo" >}}

In caso arriviate tardi --- troverete una _vending machine_ di sim card (accetta __solo cash__) nei pressi della [piazza dell'Arco di Trionfo](#), precisamente {{< external_link "https://goo.gl/maps/5rX3UmbupYbvZfdc9" "qui" >}}.

### Cash o Card?

In aeroporto avrete la possibilità, appena atterrati, di convertire EURO in Leu moldavi nell'_money exchange_ __agli Arrivi dell'aeroporto di Chisinau__. Sappiate però che il tasso di cambio applicato sarà prossimo all'8% ed il giorno dopo troverete __numerosissimi _money exchange___ in centro con tassi di cambio estremamente più vantaggiosi.

{{< image src="lei_moldavi.jpg" alt="Lei moldavi, una rosa ed il portacarte" >}}

Il problema è però che avrete bisogno di contanti per pagare il taxi per il centro città.

Se ne avete la possibilità __usate Yandex__ fin da ora ed avrete un doppio risparmio:
1. risparmierete la fatica di contrattare con i taxisti all'esterno (che vi spareranno cifre dai 300MDL ai 400MDL) mentre una corsa analoga con Yandex vi costerà __poco più di 100MDL__.
2. pagherete con carta con le __fee__ di conversione valuta della vostra banca ([azzerate nel caso abbiate Curve]({{< ref "lifestyle/curve-crypto-in-viaggio/index.md" >}}) e non sia week-end).

### Souvenirs

Il posto non è granchè turistico --- motivo per il quale faticherete non poco a trovare qualche souvenir da portare a casa, compresa qualche calamita da attaccare nel frigo di casa come ricordo.

Nei pressi del __Radisson Blu Leningrad__ troverete {{< external_link "https://goo.gl/maps/U98XWK8d8GwyrSa4A" "questo shop" >}} con una buona offerta (di qualche MDL inferiore rispetto a quelle incontrate in viaggio).

Unico contro: non accetta carte, quindi assicuratevi di avere contanti sufficienti per lo shopping!

## Come arrivarci

{{< external_link "https://www.wizzair.com" "WizzAir" >}} sarà la compagnia con cui potrete atterrare (o partire) nel suolo Moldavo.

### Aeroporto di Chisinau

Un aeroporto moderno, vivace, per certi versi anche ben curato.

E' disponibile per i viaggiatori un _open wifi_ senza password che non garantisce assolutamente la sicurezza necessaria in questi tempi.

_Airside_ è presente {{< external_link "https://airport.mastercard.com/en/lounge-finder/lounge?loungecode=KIV1" "una lounge" >}} convenzionata con [LoungeKey]({{< ref "lifestyle/curve-crypto-in-viaggio/index.md" >}}) o con {{<external_link "https://www.prioritypass.com/" "Priority Pass" >}} per i titolari di __American Express__.

### Dall'aeroporto alla città

Ammetto che contrattare ha un nuovo fascino dopo averlo dovuto fare, praticamente in modo continuo, [in Uzbekistan]({{< ref "" >}}).

Appena usciti dall'aeroporto, con l'aria frizzante di una notte di metà Gennaio, abbiamo iniziato a contrattare con i numerosissimi taxi (sia autorizzati sia abusivi) che --- capendo bene non fossimo local, e con pochi rudimenti di russo, hanno iniziato a sparare cifre come 300MDL, 400MDL...qualche coraggioso anche 500MDL.

Alla fine siamo riusciti, spingendoci un po' verso la parte finale della coda, a strappare 250MDL, pur sapendo che con Yandex avremo strappato una cifra ben inferiore: non avendo sim-card (shop chiuso), non essendoci fidati a collegarci all'_open wifi_ dell'aeroporto __perchè senza VPN__ --- era l'unica alternativa possibile

## Come spostarsi

Nei luoghi turistici come hotel e ristoranti è probabile riuscirete a comunicare con l'inglese. Al di fuori di questi posti --- avere competenze di russo vi aiuterà ad esprimere almeno i bisogni più importanti (come fermare una marshrutka sovrappopolata e lanciata a cento all'ora in un rettilineo campestre proprio a pochi metri dalla vostra fermata).

I metodi di spostamento sono i soliti già provati in altri paesi del blocco ex-sovietico.

{{< image src="strade_semaforo.jpg" alt="Incrocio di Chsinau in via Bulgaria" >}}

Se prenderete un albergo in centro non avrete tuttavia granchè bisogno del taxi.

### Taxi

Potrete usare l'app __Yandex Taxi__ per organizzare i vostri spostamenti, e in tal caso potrete direttamente pagare _il driver_ con la carta inserita nell'app invece che in contanti.

{{< appbox img="https://lh3.googleusercontent.com/cgPJXsu2GMhmAK3Wv2ecdiCpyyNoV_4X23phsFurN7CrSro2mrZZb2JVQktfvuyPcA=s180-rw" name="Yandex.Taxi Ride-Hailing Service. Book a car." package="ru.yandex.taxi" >}}

Nel caso in cui abbiate difficoltà a trovare l'app potrete usare {{< external_link "https://taxi.yandex.md" "il sito mobile Yandex" >}} --- previa registrazione --- per cui avrete necessità di __un numero di telefono moldavo__.

### Bus

Per fare uso dei mezzi pubblici potrete usare come supporto {{< external_link "https://www.eway.md/en/cities/chisinau" "questo sito" >}} che vi aiuterà nel capire il percorso e quale linea possa effettivamente portarvi dove desiderate.

Il costo del biglietto dovrebbe essere di __6MDL__ da pagare direttamente al conducente.

### Marshrutke

Nel caso abbiate mire territoriali che vadano oltre i confini della città --- far uso della marshrutka (in alternativa al taxi) --- potrebbe essere un'alternativa, a patto di considerare tutte le varie implicazioni che ciò comporta:
* non c'è limite al numero di fermate che farà
* non c'è limite al numero di persone che caricherà
* non farà la strada più veloce

{{< image src="stazione_sud.jpg" alt="Marshrutke della Stazione Sud parcheggiate" type="wide-screen" >}}

Nel nostro caso abbiamo fatto uso della Marshrutka diretta __a Bulboca__ (posteggia all'interno della {{< external_link "https://goo.gl/maps/Psrmk9H8XmukCeBK9" "Stazione CENTRALE di Chisinau" >}}) che per __35MDL/cad__ ci ha portato fino al [Castello di Mimi]().

Unica problematica è l'assenza di bottoni per la fermata.
Per questo chiediamo all'autista di fermarsi alla __fermata di Mimi__ (_mimi ostanovka_) e paghiamo __un piccolo supplemento__ per tenerci in considerazione, non sapendo esattamente dove fosse e quanto ci volesse.

Ci è infatti successo che la marshrutka si fosse riempita all'inverosimile, con persone di ogni stazza, età e genere --- trasportanti borse, sacchi, sacchetti di spesa, bambini --- in mezzo ad un mix di odori senza vie di fuga --- nell'ultimo tratto di strada che probabilmente ci separava dalla nostra fermata.

Mi sembrava comunque troppo veloce per ricordarsene --- così, contro ogni regola del _bonton_ ho dovuto urlare dalle retrovie (dove ovviamente ci eravamo seduti a bus vuoto a Chisinau) _gaspadin mimi pozhaluysta!_ suscitando il borbottio dei passeggeri prospicienti con cui condividevo a turno i pochi atomi di ossigeno rimasti.

Eppure ha funzionato: si è fermato!

## Dove soggiornare

### Thomas Albert Hotel

{{< posizione "https://goo.gl/maps/gxzeJH8QtPZucMoZ6" >}}

⭐⭐⭐⭐ hotel a circa 10-12 minuti di distanza dal [Parco Stephan Cel Mar](#stephan-cel-mar) e dall'[Arco di Trionfo](#larco-di-trionfo).

Accettano pagamenti con carta e lo considererei quel che si dice _un buon hotel_. Ci siamo trovati bene: materassi duri quanto basta, temperatura interna regolabile a piacere tramite pompa di calore (oltre a quella garantita dal sistema di areazione), bagno con doccia spaziosa __ma soprattutto con ventola di areazione__, buona posizione.

{{< image src="hotel_thomas_albert.jpg" alt="Pianta di cotone" >}}

__Lo consiglio.__

Particolarità non trascurabile --- seppur inutile ai fini pratici --- la presenza di Google Home nella stanza cui chiedere semplici comandi (no, non spegne la luce!).

{{< image src="buona_notte_piccolo_principe_russo.jpg" alt="Piccolo Principe in lingua russa" >}}

## Experiences

La Moldavia produce __dei vini eccellenti__ 🍷

Io stesso dubitavo della loro qualità e palatabilità (pur non essendo assolutamente un esperto di vini) --- pensando che fossero vini simili a quelli tipicamente bevibili in lituania, dolci e stucchevoli.

{{< image src="mimi_vino.jpg" alt="Bottiglia di vino di Mimi" >}}

Ebbene --- ovunque andrete (a patto di prendere non il vino della casa) --- avrete la possibilità di bere __un ottimo vino__.

Le tipologie più comuni che troverete sono _Cabernet Sauvignon_, _Pinot noir_ o _Merlot_ per quanto riguarda __i rossi__; _Chardonnay_ e _Sauvignon blanc_ per quel che invece riguarda __i bianchi__.

Troverete addirittura {{< external_link "https://it.wikipedia.org/wiki/Vino_moldavo" "una pagina Wikipedia esplicativa" >}} sull'argomento 😁

### Mimi Castle

{{< posizione "https://goo.gl/maps/d1X2h8RGmns53mNk8" >}}

Questa è quella che definirei __a place off the beaten tracks__. La maggior parte dei suggerimenti nei forum suggerivano di visitare la {{< external_link "https://winetours.md/eng/winery-tours/cricova-winery" "Cantina Cricova" >}} in quanto la più grande.

{{< image src="mimi_notturna.jpg" alt="Vista notturna del Castello di Mimi" type="wide-screen" >}}

Ana tuttavia ci ha suggerito questo posto...quindi perchè non fidarsi?

Vitigno, museo, cantina, rivendita e albergo e ristorante --- tutto nello stesso posto. Personale che parla buon inglese, con possibilità di prenotare tramite email. Il tutto a 60km da Chisinau.

{{< image src="mimi_finestra.jpg" alt="Vista dell'albero di Natale dalla finestra" >}}

Il nostro obiettivo era tuttavia pranzare. Menù vario seppur non complesso da leggere, varietà di vini invece estrema per cui potrete affidarvi ai consigli di chi vi seguirà al tavolo in base a ciò che sceglierete di mangiare.

Nel nostro caso abbiamo deciso di __eccedere__ (con le kcal).

Prendiamo un __Mimi -- Feteasca Neagra__ per accompagnare l'antipasto: __lardo speziato marinato__.

{{< image src="mimi_lardo.jpg" alt="Lardo aromatizzato" >}}

A seguire prendiamo costina di manzo accompagnato da zucchine arrosto e ed uno stinco.

{{< image src="mimi_cibo.jpg" alt="Costina di manzo con zucchine" >}}

* * *

Questa experience vi prenderà praticamente tutto il giorno, tra **viaggio di andata e di ritorno**.

A proposito di **ritorno** --- viene il bello: superiamo l'orario indicato dall'autista della marshrutka in cui sarebbe ripassato e ci troviamo un po' in difficoltà su come tornare.

Chiediamo al bancone all'ingresso e con grande serenità ci viene detto che avrebbero provveduto a contattare un taxi locale (=con auto non eccessivamente comfortevole) per noi.

Approfittiamo dell'attesa per fare qualche acquisto (calamite e vino).

{{< image src="mimi_esterno.jpg" alt="Piazzale antistante il castello di Mimi" >}}

Il viaggio di rientro ci viene meno di quanto previsto, seppur (ovviamente) di più che con la marshrutka, ma un prezzo accettabile per essere lasciati direttamente di fronte al nostro hotel: __300 MDL__ (ca. 15€).

### SPA del Radisson Blue Leogrand

{{< posizione "https://goo.gl/maps/3jQV152CEDHxDra9A" >}}

Il secondo giorno è il momento della __SPA del Radisson__.

{{< image src="radisson_entrance.jpg" alt="Entrata del Radisson di Chisinau" >}}

Il Radisson non ha bisogno di presentazioni: in Norvegia abbiamo avuto il piacere di soggiornare spesso presso i loro hotel (a memoria ricordo [Bergen]({{< ref "" >}}) e [Oslo]({{< ref "" >}}) ).

Qui a Chisinau però il costo per notte rendeva il soggiorno proibitivo. Niente vi vieta però come ospiti di accedere ai loro servizi!

#### Prenotazione

Potrete prenotare la SPA contattando {{< external_link "https://www.facebook.com/lotusspa.health.beauty/" "via Facebook" >}} --- prestando attenzione al fatto che nel week-end la reception non è presidiata (e quindi nessuno vi risponderà).

Potete dunque o prenotare con qualche giorno di anticipo oppure passare direttamente per parlare con il receptionist di turno.

#### Costi

Di seguito i costi __per persona__ a Gennaio 2023.

| Tempo | Costo |
| - | - |
| 1 ora | 330MDL |
| 2 ore | 550 MDL |
| 3 ore | 790 MDL |

#### L'esperienza

All'interno avrete a disposizione un bar con le più comuni bevande, a meno che non andiate il Sabato pomeriggio, ed allora potreste rischiare di essere praticamente gli unici ed avere la vasca jacuzzi tutta per voi.

{{< image src="spa_entrance.jpg" alt="Entrata della SPA del Radisson" >}}

Avremmo voluto consumare un bicchiere di bollicine --- ma il fatto non ci fosse nessuno cui chiedere al bancone ci ha un po' scoraggiato.

Ci siamo accontentati di degustare un vinello _rosè_ preso il giorno prima nel [castello di Mimi](#mimi-castle) --- limitandoci a chiedere due bicchieri ad una ragazza che transitava per il piano.

Due ore sono state più che sufficienti per ristorare il corpo e la mente, pianificare il presente ed il futuro, fare sogni ed anche disfarli.

{{< image src="spa_indoor.jpg" alt="Interno della SPA" >}}

La SPA del Radisson è a pagamento, ma sognare al suo interno è del tutto gratuito. E l'ambiente stimola in modo particolare.

* * *

Troverete invece un'altra SPA anche presso l'{{< external_link "https://berdshotel.com/en/beauty-catalog" "hotel Berds" >}}.

### I bubble bar

Incapperete spesso in dei _bubble bar_ in cui potrete consumare una tisana calda all'interno (e soprattutto al caldo), senza per questo rinunciare alla sensazione di stare all'aperto.

{{< image src="bubble_bar_2.jpg" alt="Bubble bar" type="wide-screen" >}}

## Cosa vedere

Curioso come a poche centinaia di metri di distanza la parvenza delle vie --- ancora centrali --- cambi in modo così netto e brutale.

{{< video src="arc_square.mp4" alt="Piazza dell'Arco di Trionfo" type="wide-screen" >}}

Si passa da vie ben curate, con edifici nuovi, larghe...

{{< image src="vie_centrali_1.jpg" alt="Vie di Chisinau" type="wide-screen" >}}

...a vie degne della peggior periferia.

{{< image src="vie_centrali_2.jpg" alt="Vie di Chisinau" type="wide-screen" >}}

Chi viaggia da tempo nell'Est Europa però lo sa, ed ormai ci è anche un po' abituato: contesti simili che in altre circostanze farebbero pensare a zone povere, poco rassicuranti e pericolose in questo caso invece hanno l'unica colpa di resistere con immensa dignità al fardello del passato derivante dai tempi dell'Unione Sovietica.

### Stephan Cel Mar

{{< posizione "https://goo.gl/maps/7gAaVMe1CnSea7o16" >}}

_Stephan cel Mare_ o più semplicemente _Stefano il Grande_ è stato il sovrano moldavo che ha governato più a lungo, durante la seconda metà del 1400.

{{< image src="stefan_cel_mar.jpg" alt="Statua di Stefan Cel Mar" >}}

Durante il suo regno vennero costruite numerose chiese e monasteri, alcuni rinvenibili ancora oggi, e considerati _patrimonio dell'UNESCO_.

A lui è dedicata la statua al vertice _nord-ovest_ del _parco Stephan cel Mare_ --- a pochi passi dall'__Arco di Trionfo__.

### L'arco di trionfo

{{< posizione "https://goo.gl/maps/bGuQXozPsX2ubbGq5" >}}

Situato a Sud-Est della piazza della Natività fu eretto nel 1840 per celebrare la vittoria di venti anni prima contro gli Ottomani.

{{< image src="arco_trionfo.jpg" alt="Arco di Trionfo di Chisinay" >}}

Percorrete la piazza per arrivare all'estremo Nord, e da qui a pochi passi troverete la simpatica realizzazione rappresentante __due amanti__.

{{< image src="chiesa_piazza_nativita.jpg" alt="Chiesa" >}}

### I due amanti

{{< posizione "https://goo.gl/maps/vY8hWZMUAaL9a7x67" >}}

Attraversate la piazza della Nativit' e dirigetevi verso _Strada Eugen Doga_: troverete la simpatica rappresentazione di due amanti che, datisi appuntamento, si aspettano l'un l'altro: lui fissa l'orologio; lei arriva silenziosa alle sue spalle.

{{< image src="lovers.jpg" alt="Due amanti" >}}

### Il museo militare

{{< posizione "https://goo.gl/maps/scWNuGvaZCjNBaq37" >}}

Sicuramente il momento più alto e di valore dell'intera permanenza a Chișinău: per la modica cifra di __10MDL__ avrete la possibilità di visitare letteralmente un posto spettacolare ed immergervi nella storia militare moldava (ed inevitabilmente sovietica). Al costo di ulteriori __10MDL__ invece avrete la possibilità di fare fotografie all'interno del museo e del percorso storico interattivo (__super consigliato!__).

{{< image src="museo_guerra_selfie.jpg" alt="Me sul carroarmato" caption="Foto di rito sul carrarmato" >}}

{{< box "⚠ Disclaimer ⚠️" >}}

Disclaimer dovuto, qualora ce ne fosse bisogno: il cuore disegnato sulla neve è stato realizzato da dei visitatori che precedentemente si sono fatti la foto con quello stesso carrarmato.

Eliminarlo poco dopo, ancora in loro presenza, non mi è sembrato carina; motivo per il quale in questa foto è rappresentato ancora il cuore, che in nessun modo rappresenta il mio pensiero nei confronti dei mezzi militari e della guerra in senso lato.

{{</box>}}

La parte esterna è visitabile gratuitamente: qui troverete vari mezzi militari

Come sempre non aspettatevi alcunchè di inglese o visite guidate: al nostro arrivo il banchetto dei biglietti è presidiato da un'anziana signora moldavo-russofona.

{{< image src="museo_guerra_2.jpg" alt="Mezzo militare" >}}

Una volta incassato il dovuto vi indicherà la strada ed il percorso: non lasciatevi ingannare dalle prime stanze --- che possono apparire particolarmente noiose e banali. Il bello arriverà, stanza dopo stanza, documento dopo documento --- avendo la possibilità di ripercorrere tutta la storia delle conquiste moldavo-sovietiche durante l'Unione --- fino ad arrivare ai confini dell'Afghanistan.

{{< image src="museo_guerra_3.jpg" alt="Soldato" >}}

Una volta concluso il tour del piano superiore --- verrete condotti al piano inferiore --- in cui sono rappresentati in modo quanto più fedele possibile la vita di trincea, la vita nei goulag e la quotidianità di quel che era la guerra.

{{< image src="museo_guerra_4.jpg" alt="Bambino con casa distrutta" >}}

Di estremo impatto emotivo è la rappresentazione audio-video in cui, lungo il percorso, vi ritroverete quasi nel mezzo di uno scontro armato!

{{< image src="museo_guerra_5.jpg" alt="Militare che spara" >}}

__Concluso il giro avrete subito voglia di rifarlo!__

{{< image src="museo_guerra_6.jpg" alt="Busto di Stalin" >}}

Camminare all'interno, anche senza guida, è un viaggio nel passato, al tempo (considerato da alcuni) glorioso dell'Unione Sovietica.

{{< image src="museo_guerra_7.jpg" alt="Scritte in cirillico" >}}

Documenti del passato e rappresentazioni si intrecciano in un percorso storico di cui è impossibile non rimanere sorpresi o impressionati.

{{< image src="museo_guerra_8.jpg" alt="Busto di Stalin e Lenin" type="wide-screen" >}}

In base alla vostra velocità impiegherete circa 45 minuti-un'ora per completare l'intero giro.

{{< video src="museo_guerra.mp4" type="vertical_9x16" alt="Animazione di guerra" >}}

### Mall-dova

{{< posizione "https://goo.gl/maps/Av5rB5wQn77QCarZ6" >}}

Carina l'idea di chiamare il centro commerciale più grande della nazione con la pronuncia di "moldova".

{{< image src="malldova.jpg" caption="Mall-dova" >}}

Al suo interno non troverete però un centro commerciale alimentare ma solo negozi di moda ed elettronica (a prezzi tendenzialmente più alti rispetto a quelli cui siamo abituati)

### Plata Centrala

{{< image src="plata_centrala_ingresso.jpg" alt="Ingresso del Mercato Centrale" >}}

Mercato centrale, in cui potrete trovare vari tipi di prodotti --- dal cibo agli utensili al vino.

Frequentato soprattutto da locals, merita di essere visitato.

{{< image src="plata_centrala_mercato.jpg" alt="Mercato centrale" >}}

## Dove mangiare

### Andy's

Catena di ristorazione di cui troverete vari centri dislocati in tutta la città: cibo non particolarmente raffinato o elaborato --- comunque a prezzi estremamente competitivi. E' una via di mezzo tra una tavola carda ed un fast-food.

### Old Street Coffee and More

{{< posizione "https://goo.gl/maps/gAMTUA1BqG3nAWZy6" >}}

Ottimo posto in cui far colazione e poter assaggiare dolci locali come gli __ecler fistil__ in vari gusti: pistacchio e cioccolato.

{{< image src="colazione.jpg" caption="Colazione" type="wide-screen" >}}

__Assolutamente da provare__.

{{< image src="dolci_tipici.jpg" alt="Dolci tipici moldavi" type="wide-screen" >}}

### McDonald's

__Dio lo tenga in gloria!__

Non importa quale sia lo stato --- McDonald's riesce sempre a salvarci dalla fame, a tutte le ore, e talvolta (come in questo caso) con grande dignità!

### Altri suggerimenti

Altri posti consigliati in cui mangiare, ma di cui non abbiamo fatto esperienza diretta:

* {{< external_link "https://goo.gl/maps/rfoU8xuLTG7EhyE29" "Fuior Gourmet" >}}
* {{< external_link "https://goo.gl/maps/sUTcJinuoT5v67Uh9" "Atypic" >}}
* {{< external_link "https://goo.gl/maps/v9hDJxS4kTnjveNf9" "Julien Gastro Bistrot" >}}
* {{< external_link "https://goo.gl/maps/5UFA9Xmojfk4Hpbb8" "Kiku steak & wine" >}}
* {{< external_link "https://goo.gl/maps/nAAPKFQm87vtc4gM9" "Vatra neamului" >}} (cibo tradizionale)
* {{< external_link "https://goo.gl/maps/HdJASj4dMcZSH7C7A" "La Taifas" >}}

## La partenza

Ci svegliamo all'alba (per quanto la partenza sia prevista per le 14:30) per un motivo: non partiremo dall'{{< external_link "" "aeroporto di Chisinau" >}} ma dall'{{< external_link "" "aeroporto di Iasi" >}} (__in Romania__).

Le due città sono ben collegate, quasi come che non sia inusuale, per gli abitanti del posto, partire da Iasi invece che dall'aeroporto della città.

{{< image src="stazione_sud_iasi.jpg" alt="Platform di partenza del minibus" >}}

| Chisinau-Aeroporto di Iasi |
| - |
| 7:00 |
| 7:45 |
| 11:10 |
| 21:00 |
| 00:30 |

Il __minibus__ (non la definirei _marshrutka_) parte dal __platform 15__ nella {{< external_link "https://goo.gl/maps/ceyrJW3ybXiV5hCD7" "Autogara SUD" >}} della città (che __NON__ è la stessa da cui avete preso la _marshrutka_ per arrivare al [Castello di Mimi](#castello-mimi)).

In __teoria__ potrete acquistare i biglietti online dal sito {{< external_link "https://autogara.md/" "Autogara.md" >}} ma, per quanto ci avessimo provato ripetutamente, alla fine non ci siamo riusciti e siamo dovuti andare appositamente per acquistare i due biglietti _in loco_.

Potrete pagare __con carta__ senza alcun problema, oltrechè in contanti.

Il costo del biglietto è __350MDL__ (ca. 17€).

Potrete altresì acquistare i biglietti la mattina stessa (come hanno fatto quasi tutti quelli che hanno viaggiato con noi) ma --- per prendersi il sicuro --- è stata un'operazione necessaria.

Il viaggio durerà 3 ore/3 ore e mezza, in base allo stato di congestione della frontiera.

### Aeroporto di Iasi

E' minuscolo: _landside_ non ci sono sedie o poltroncine e le uniche a disposizione sono le 8/10 messe a disposizione del bar-caffetteria. L'alternativa è attendere __in piedi__.
_Airside_ la situazione non è più felice: un'_open-space_ con una serie di poltroncine ed un secondo bar-caffetteria. Anche qui il rischio di attendere in piedi è concreto.

__Non esiste una lounge__ per quanto la segnaletica la indichi; forse è in costruzione ed in un prossimo futuro potrebbe esserci.

{{< image src="iasi_airport.jpg" alt="Sala di attesa landside dell'Aeroporto di Iasi in Romania" type="wide-screen" >}}

E' servito quasi esclusivamente da {{< external_link "https://www.wizzair.com" "WizzAir" >}}.

Un _open wifi_ vi permetterà di collegarvi ma, tenendo conto che si è nuovamente sul suolo europeo, potrete usare il vostro abbonamento dati senza sovracosti, evitando di far viaggiare i vostri dati privati e sensibili su un wifi aperto --- __a meno che non abbiate una VPN__.