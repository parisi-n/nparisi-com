---
title: "EuropeBirthdayTrip 20-23: le cicogne, il confine bielorusso, Vilnius // Ep. 2"
date: "2025-08-31"
image: "images/vilnius_cover.jpg"

summary : "Vilnius! Come sei bella, pur non avendo nulla da mostrare al turista superficiale? Quanta storia vissuta in silenzio è possibile riconoscere tra le tue vie, testimoni del tempo trascorso?"
categories : [ "racconti-di-viaggio", "europe-birthday-trip", "repubbliche-baltiche", "" ]
tags : [ "travel", "europe-birthday-trip" ]

showToc : true
type: "article"

bozza: false
---

{{< box "orange" >}}
I fatti narrati in questo post sono avvenuti tra il **22 ed il 25 Maggio del 2023** e sono stati poi raccolti nei mesi successivi.

Mancavano però i documenti fotografici che dovevano essere organizzati e processati.

Per questo motivo trovano pubblicazione solo in questi tempi.
{{< /box >}}

{{< capital_letter_open >}}
Partiamo da Warsaw ed impostiamo su Waze la nostra destinazione finale, non senza un po' di emozione: Vilnius. Seguiamo le indicazioni per Byalistok prima e Augustow poi. La giornata è soleggiata, estiva, non troppo calda — il cielo è sereno. Ma oggi è un giorno speciale, ed il nostro umore è soleggiato almeno quanto la giornata.
{{< capital_letter_close >}}

{{< image src="warsaw_map_cup.jpg" alt="Mappa Polonia con tazza marchiata Warsaw" class="" >}}

A distanza di sette anni torno in Lituania via terra, ripercorrendo le orme tracciate a suo tempo da mio padre, che senza saperlo mi ha insegnato i rudimenti per avere il coraggio di avventurarsi in terre sconosciute, senza necessariamente possedere grandi competenze linguistiche.

Sette anni prima, a bordo di una Fiat Punto 1.2v con motore Fire, sfidavamo le strade europee avventurandoci fino ad uno stato, la Lituania, oscuro e poco conosciuto ai tempi, famoso nelle terre italiche solo per la popolazione femminile che spiccava per la tonalità bionda dei capelli ed il celeste dei suoi occhi.

{{< image src="strada_traffico.jpg" alt="Strada a due corsie per la Lituania" class="" caption="Ad imbuto oltre l'istmo sovietico Kaliningrad-Belarus" >}}

Lo facevamo con un po' di coraggio e timore per quello che sulla carta era un viaggio infinito, potenzialmente ricco di complicanze (indimenticabile l'aver forato due gomme contemporaneamente appena varcato il confine polacco dalla Germania! — e ai tempi il _roaming internazionale_ non esisteva ancora ).

Al tempo, alla guida, c'era mio padre.

{{< image src="punto_2016.jpg" alt="Cartello di confine della Repubblica di Lituania con la Fiat Punto 1.2" class="" caption="Giugno 2016" type="wide-screen">}}

E questo viaggio ha un po' il sapore dei ricordi.

{{< image src="mucche_bmw.jpg" alt="Pascoli di mucche" class="" caption="Pascoli di mucche" >}}

* * *

Waze tuttavia ci indica un percorso estremamente rapido, da lì intuisco che abbiano costruito un autostrada di collegamento — cosa che nel 2016 non era presente.
Il mio obiettivo però è ripercorrere la stessa strada, per un motivo: ricordo un lungo rettilineo contornato da alberi secolari, altissimi, testimoni imperituri degli spostamenti di due popoli — nonchè dei miei sentimenti sulla strada del ritorno da Vilnius in quello stesso anno; ricordo le cicogne e i loro nidi, lungo il lontano confine bielorusso; ricordo una strada con numerosi croci nei giardini delle case.

Questi ed altri motivi ci spingono ad allungare il percorso e puntare **verso Byalistok**.

{{< image src="cartello_byalistok.jpg" alt="Cartello verso Bialystok, ai confini d'Europa" class="" caption="Direzione Bialystok, ai confini d'Europa" >}}

## I nidi delle cicogne

Da Byalistok a Suwalki una serie di case campestri in muratura, alternate a case verosimilmente appartenenti ai tempi che furono — di legno nero, accolgono nei loro giardini dei pali dei cavi dell'elettricità — sulla cui sommità creature ingenue hanno deciso di costruire il loro punto di appoggio.

{{< image src="casa_legno_2.jpg" alt="Casa vecchia e abbandonata" class="" caption="" >}}

Ed è con grande stupore che rivediamo, apparentemente uguali, una serie infinita di **nidi di cicogne** ed i loro cuccioli che prendono le prime lezioni di volo.

Ancora una volta — **emozionante**.

{{< image src="nido_cicogna_wide.jpg" alt="Nido di cicogne sopra un albero" class="" caption="Nido di cicogne" type="wide-screen">}}

Scopriamo, poi, che la Polonia è chiamato anche il _paese delle cicogne_ perchè, in primavera, ospita il 20% della popolazione totale mondiale di cicogne bianche.

## Il viale, i ricordi, il silenzio

Da Suwalki seguite le indicazioni per _Sejny_ e_ Lazdijai / Alytus_.

{{< image src="direzione_LT.jpg" alt="Direzione Lituania" class="" caption="" type="wide-screen ">}}

Vi ritroverete ad un certo punto su un lungo rettilineo contornato da una foresta di alberi altissimi.

{{< image src="bmw_cofano.jpg" alt="Profilo del cofano del BMW Serie 1 con gli alberi come sfondo" class="" caption="Motori e natura, ai confini d'Europa" >}}

Un lunghissimo viale alberato, lineare, dritto, rettilineo era l'unico collegamento non autostradale tra i due stati.

Quasi magico da fotografare, stupendo da ammirare. Trasmette pace, trasmette serenità.

Ed è qui che, in una fermata del bus, decidiamo di fermarci: non abbiamo fretta di arrivare a destinazione, e l'essenza del viaggio è il percorso e quel che si prova durante, non la destinazione.

{{< image src="PL_LT_viale_alberato.jpg" alt="" class="" caption="Viale alberato che conduce verso la Lituania, dalla Polonia" >}}

## Il confine

A questo livello si consuma la tragedia dei ricordi ed arde la mia anima di _laudator temporis acti_ — come direbbe mi pare Catone il Censore.

{{< image src="cartello_confine_LT_auto.jpg" alt="" class="" caption="Confine di ingresso della Lituania" type="wide-screen" >}}

Ed è proprio per questo che, stanco dal viaggio, cedo la guida a {{< affiliate_link "washington-instagram" "@washington_giò" >}} e mi assopisco.

Vengo risvegliato da un _Ma è questo il confine che dicevi!?_ — un po' sguaiato, un po' stupito, un po' con tono che sminuisce.

Apro gli occhi e vedo il cartello. Annuisco e chiedo di fermare l'auto: ho un po' di foto da (ri)fare.

* * *

Oggi

{{< image src="cartello_confine_LT_me_2.jpg" alt="" class="" caption="Maggio 2023" >}}

e ieri

{{< image src="cartello_confine_LT_me_past_2.jpg" alt="" class="" caption="Giugno 2016" >}}

Nulla è lasciato al caso, e per l'occasione mi vesto come a suo tempo, ma con qualche chilo in più 😃

Facciamo le foto del caso, ci tratteniamo un attimo a commentare la _milestone_ — di fatto fine e, parrà banale ai più, obiettivo del viaggio — e puntiamo verso Vilnius, ma non passando dall'autostrada ma da una strada statale a singola carregiata, con una corsia per senso di marcia.

{{< image src="cartello_confine_lituania.jpg" alt="Cartello di inizio stradale lituano" class="" caption="Cartello stradale di confine" >}}

Superiamo Alytus ed **arriviamo a Vilnius**

## Il crepuscolo di Vilnius

Vediamo il cartello d'ingresso, mastodontico, che le luci del giorno stanno **lentamente** scomparendo. I toni caldi del tramonto si mischiano ai freddi del cielo azzurro dando all'ambiente un tocco di magia.

{{< image src="vilnius_ingresso.jpg" alt="Cartello all'ingresso della Città di Vilnius che suggerisce la sua stroia di 700 anni" class="" caption="Vilnius, città con 700 anni di storia" >}}

Tante macchine targate LT ci sfrecciano accanto mentre scattiamo alcune foto ricordo.

Arriviamo nei pressi di **Literatu g.**, fermo l'auto — ma non la spengo. Voglio capire dove siamo e dov'è la casa: le indicazioni non sono chiarissime.

{{< image src="literatu_g.jpg" alt="Una delle strade più caratteristiche di Vilnius" class="" caption="Literatu g." >}}

Esco in polo, senza smanicato: la temperatura è ottimale, è estiva, ma l'aria è fresca, è frizzante.

E' lei, l'aria della mia Vilnius.

{{< image src="gedimino_prospektas.jpg" alt="" class="" caption="Gedimino prospektas: strada principale di Vilnius" >}}

## Vilnius

E' cambiata. Ma, in fondo, anche io sono cambiato. Tutto cambia, affinchè nulla cambi.

Ed ecco che, a distanza di tempo, mi ostino a tornarci, considerandola come destinazione o nuovo punto di partenza.

{{< image src="bivio_cartello.jpg" alt="Cartello delle vie del centro" class="" caption="Vie del centro storico" >}}

Mi piace farla conoscere, e la mia missione questa volta è presentarla a {{< affiliate_link "washington-instagram" "@washington_giò" >}} — non come turista ma come _local_.

{{< image src="arkikatedra.jpg" alt="Facciata della Cattedrale di Vilnius" class="" caption="Arkikatedra: la cattedrale della Città di Vilnius" >}}

Prendiamo possesso dell'appartamento, parcheggiamo l'auto all'interno ed usciamo a che sono quasi le 22.

E dove cenare, se non da [Etno dvaras](#etno-dvaras)?

{{< image src="etno_dvaras_cena.jpg" alt="" class="" caption="Cepelinai e pane fritto" >}}

Il tutto accompagnato da un'ottima birra _baltas_, chiara, con limone — come da tradizione — e la **frase di rito**.

{{< vimeo src="1114604699" type="vertical-9x16" >}}

* * *

Questo il bilancio, dopo tre giorni di viaggio:

{{< image src="contakm_pv_vno.jpg" alt="Computer di bordo che indica 2128km e 26h di viaggio" class="" caption="" >}}

### Il mio compleanno

La mattina del mio compleanno mi sono regalato una canoata rinfrescante nell'acqua gelida del Neris!

{{< image src="vista_fiume.jpg" alt="" class="" caption="Riva del fiume Neris" type="wide-screen" >}}

La partenza ancora una volta era da {{< external_link "https://maps.app.goo.gl/4anuP7kzwtAeB8Va7" "Belmontas" >}} (nella cui località troverete anche una {{< external_link "https://www.tripadvisor.it/Attraction_Review-g274951-d14765349-Reviews-Belmonto_NuotykiU_Parkas-Vilnius_Vilnius_County.html" "passeggiata panoramica" >}} ).

Ai tempi dell'ultima mia escursione in canoa, in questa zona, non vi erano villette che invece ora sono espanse e la zona è passata da essere periferia buia all'essere zona residenziale.

La destinazione finale: _Baltas tiltas_ (_ponte bianco_).

{{< image src="baltas_tiltas.jpg" alt="" class="" caption="Birra 'bianca' al Ponte Bianco" >}}

Nei pressi dell'ingresso della Repubblica di Uzupis volgete il vostro sguardo lungo gli argini del fiume:

{{< image src="sirenetta_vilnius.jpg" alt="" class="" caption="Sirenetta di Vilnius, ad Užupis" >}}

Tramite un contatto locale ottengo il numero di telefono e prenoto alcuni giorni prima; fissiamo l'appuntamento per le 10 del mattino, di fronte al {{< external_link "https://maps.app.goo.gl/VUx4jbS7MSpj69T37" "centro commerciale CUP" >}}. Arriviamo al luogo dell'appuntamento in monopattino.

{{< image src="cup.jpg" alt="" class="" caption="Centro commerciale CUP" >}}

Con il suo furgoncino ci accompagna fino a _Belmontas_, e da lì partiamo:

{{< image src="canoa.jpg" alt="" class="" caption="Canoa sul Vilnia" >}}

La gita è stata estremamente piacevole; il fiume non è mai profondo, raramente pericoloso se non per qualche arbusto lungo il percorso, e vi troverete spesso a dover remare per non fermarvi. Pian piano si allarga fino ad arrivare all'interno della città e quindi sfocciare sul fiume Neris, più ampio e apparentemente pericoloso ma senza particolari correnti.

* * *

Per pranzo ci rechiamo da [Stirnių malūnas](#stirni-malnas).

Sono stato la prima volta in questo posto con dei colleghi la mia prima volta a Vilnius, e da quel momento ho desiderato ritornarci.

E quale migliore occasione se non quella di festeggiarci il mio compleanno?

{{< image src="sturniu_archivio.jpg" alt="Foto archivio" class="" caption="Foto archivio: ottobre 2015" type="wide-screen" >}}

La cucina è ottima, l'ambientazione preziosa, pranzare al fresco e letteralmente sul lago è un'esperienza consigliatissima.

{{< image src="sturniu_pranzo_2.jpg" alt="" class="" caption="Khinkali e khachapuri" >}}

In periodo estivo peraltro ha tutto un altro fascino ed offre la possibilità di poter serenamente pranzare non solo sulla riva ma letteralmente sul lago.

Non abbiamo trovato molta gente, e ciò ha reso l'esperienza ancora più unica ed emozionante.

{{< image src="sturniu_pranzo_3.jpg" alt="Khinkali e khachapuri visti da un'altra prospettiva" class="" caption="Dettagli" >}}

E' in questo posto che ho festeggiato i miei (primi) 34 anni.

{{< image src="sturniu_pranzo_compleanno.jpg" alt="" class="" caption="Torta di compleanno alternativa" >}}

* * *

Non ancora stanchi, la sera decidiamo di andare a sorseggiare un buon cocktail sul [rooftop del Radisson](#radisson-blue).

* * *

Questo ritorno a Vilnius è stato anche l'occasione per visitare un posto che deisderavo rivistare da tanto tempo: **il mio vecchio dormitorio**.

Ed è in questo momento che si concretizza un _throw-back_ magistrale.

Ho vissuto per tutto il periodo di permanenza a Vilnius in un dormitorio universitario, anche conosciuto in lituano come _bendrabutis_ o — in modo più dispregiativo — _barakas_.
Se il termine _barakas_ poteva essere adeguato per descrivere i dormitori in perfetto stile sovietico di _Sauletekis_ e _Didlaukio_ — il dormitorio di Olandu era, nel 2015, il fiore all'occhiello dei dormitori della _Vilnius University_. Costava una manciata di euro in più ma la qualità era decisamente migliore, e soprattutto più silenzioso e meno affollato.

{{< image src="vilnius_trolleybus.jpg" alt="" class="" caption="Trolleybus della flotta VVT" >}}

**VVT**: _Vilniaus viešasis transportas_ ovvero _Trasporto Pubblico della Città di Vilnius_.

{{< box "blue(info)" >}}
Nel 2015 l'ingresso era vicariato da tre guardiani, giorno e notte, e l'accesso ad eccezione delle ore notturne era pressochè libero.

Un po' per scherzare, un po' per anticipare i tempi che — non ci credevo nemmeno io — sarebbero trascorsi, ero solito dire a costoro, con il mio russo molto maccheronico ma comprensibile, che un giorno sarei tornato — un giorno a distanza di tanto tempo, ed avrei fatto vedere a mia moglie o ai miei figli dove avevo vissuto e dove avevo sognato nei miei giorni di permanenza in una terra tanto sconosciuta tanto affascinante. E, come lo dicevo, ricordo la punta di amarezza o melanconia che mi spezzava le parole, proferite invece con spavalderia.

Ebbene, dopo dieci anni, quel giorno è arrivato e ci ho portato _@washington_giò_.

Peccato che i protagonisti alla guardiania siano ovviamente cambiati, forse addirittura morti considerata l'età.

L'accesso non è più libero ed ad interrompere lo spazio di ingresso antistante la reception svetta un tornello, altissimo, azionato da tessere magnetiche.

{{< image src="olandu_52_2.jpg" alt="" class="" caption="Ingresso con tornello - Foto archivio 2022" >}}

Parlo con la guardiana, racconto un po' di me, racconto del mio passato lì e chiedo di poter fare un giro, anche con lei, per salire fino al quinto piano — nella cui stanza 517 in compagnia di _Albanino_ e _Simoncino_, ho trascorso i momenti più sereni della mia all'epoca giovine vita.

{{< image src="olandu_52_1.jpg" alt="" class="" caption="Sala studio rinnovata - Foto archivio 2022" >}}

La risposta è stata categorica ed irremovibile: **no**.

Abbiamo ringraziato, e ci siamo congedati.

Come i ricordi.
{{< /box >}}

### Dove dormire

Optiamo per un appartamento, autonomo ed indipendente, come da sempre a Vilnius. Mi piace l'idea di poter cucinare in qualsiasi momento ed in completa autonomia qualunque cibo lituano possa mai incontrare e desiderare durante le lunghe passeggiate nel centro commerciale di turno (Akropolis, Rimi o Iki che sia).

Altro vantaggio dell'appartamento è stata la possibilità di rinfrescare la biancheria con la lavatrice, dopo vari giorni di viaggio — che in un viaggio _on-the-road_ di tanti giorni è un _plus_ non da poco.

{{< image src="appartamento_vilnius.jpg" alt="" class="" caption="Interni dell'appartamento" >}}

A differenza del passato però Vilnius ora si è popolato di numerosissimi hotel.

Eppure non potevamo desiderare esperienza più piacevole: immersi nel centro storico di Vilnius, parcheggio interno sottocasa, a due passi da tutto, e con una vista decadentista accompagnata dalla torre della _Vilniaus universitete_.

{{< image src="vista_appartamento.jpg" alt="" class="" caption="Vista sul giardino interno e sul campanile della Vilniaus universitete" type="wide-screen" >}}

L'interno del giardino interno ha per davvero l'aspetto di un passato dignitoso e ancora presente.

{{< image src="portone_antico.jpg" alt="" class="" caption="" >}}

Ci parla, ancora una volta.
Restiamo in silenzio ad ascoltarlo, con una buonissima birra lituana.

{{< video src="timelapse_vista_appartamento_vilnius.mp4" caption="View dall'appartamento" type="vertical_9x16" >}}

### Come spostarsi

#### Monopattino 🛴

{{< appbox img="https://lh3.googleusercontent.com/TRCKh9Uk5mME5lVDZBAVmBMyBEiumHw4Ef9MTAnRqgcK8MEr4M8jqqBDGX_pKVBffpo=s180-rw" name="Bolt" package="ee.mtakso.client" >}}

**Bolt** potrebbe essere una valida soluzione per brevi spostamenti, per poter noleggiare un monopattino.

Nonostante avessimo l'auto abbiamo usato tantissimo questa forma di trasporto perchè comoda e _point-to-point_.

#### Mezzi pubblici 🚎

Maggiori informazioni sul {{< external_link "https://judu.lt/en/for-public-transport-passengers/ticket-types-and-prices/" "servizio pubblico qui" >}}.

Per piccoli spostamenti vi consiglio di acquistare direttamente il biglietto a bordo dei bus, senza sovraprezzo, avendo però cura di avere con voi esattamente 0,65€ per 30 minuti di viaggio o 0,90€ per 90 minuti di viaggio.

In alternativa, in caso pensiate di trattenervi a Vilnius più a lungo, avrete bisogno di acquistare una **Vilniečio kortelę** (presso uno dei tantissimi kiosk disseminati nelle strade) e ricaricarci un numero di biglietti adeguato a quello che pensate possa servirvi.

#### Taxi

__Uber__ e __Bolt__ funzionano senza problemi.

In alternativa alcune app più _local_ e con cui poter chiamare un taxi magari risparmiando qualche euro.

{{< appbox img="https://play-lh.googleusercontent.com/AZZ4QpOGYt-uBi7cPalRPlUalUO50IL8Au5RG8nR483iDFH310W16n8_ig5m0c2pMG8M=s48-rw" package="lt.etaksi.android" name="eTAKSI" >}}

{{< appbox img="https://play-lh.googleusercontent.com/iO6M55pMDMXnoOZ516YVYn9OQ9kjB9XekY6tBEWrOLuo7W4zz8sV8FcpojTYSD3Lmw=w240-h480-rw" package="org.taxilt" name="Taxi.LT" >}}

### Dove mangiare

#### Etno dvaras

Celeberrimo, pietra miliare e immancabile posto in cui fare almeno un pasto, a Vilnius.

{{< image src="etno_dvaras_numero_cepelinai.jpg" alt="Cartellone con il numero dei cepelinai prodotti" class="" caption="Numero di cepelinai prodotti al 23/05/2023" >}}

#### Stirnių malūnas

{{< posizione "https://maps.app.goo.gl/rtN6X4boTqaTEtT47" >}}

Ristorante georgiano a qualche km di distanza da Vilnius. E' necessaria l'auto per arrivarci.

{{< image src="sturniu_fuori.jpg" alt="Passerella sul lago" class="" caption="" >}}

Consigliato sia nelle giornate estive per poter consumare un katchapuri sulle rive del lago sia nelle giornate autunnali, cupe, per consumare un calice di vino rosso al caldo e guardare l'esterno in pieno sentimento _sturm und drag_.

{{< image src="sturniu_pranzo.jpg" alt="" class="" caption="Borsch, _mon amour_" >}}

#### Radisson Blue

{{< posizione "https://maps.app.goo.gl/mJJ8U3haXENzhXvS7" >}}

Catena di ristoranti icona della regione scandinava e dei baltici in senso lato.

La catena di hotel ha in comune la presenza di un _rooftop_ con bar in cui poter consumare un cocktail ed ammirare il panorama della città dall'alto.

{{< image src="vilnius_skyline_radisson.jpg" alt="Vista dalla terrazza del Radisson Blue di Vilnius" class="" caption="View dal rooftop del Radisson Blue di Vilnius" >}}

#### London grill

{{< posizione "https://maps.app.goo.gl/8iiyVKtitL9WMAfc8" >}}

In giro per la _old town_ troverete vari london grill — una catena di ristoranti a tema _brace_.

In assenza di alternativa (ma anche come prima scelta!) si mangia abbastanza bene, soprattutto per gli amanti della carne alla brace.

Quello indicato nella _posizione_ è quello da me più volte provato nel tempo, e la qualità rimane sempre molto alta.

### Cosa fare (in estate)

#### Rafting

Se avete a disposizione un mattina intera e non avete paura nel bagnarvi, questa esperienza potrebbe fare per voi: consiste nel noleggiare una canoa e, tramite transfer, arrivare fino nei pressi di Belmontas, nella cui valle scorre il fiume Vilna.

Da qui, in leggera pendenza, lo percorrerete seguendo la corrente (avrete comunque necessità di remare), passando sulle battute finali sotto i ponti di Užupis, prima di immettervi nell'immenso (ma placido) fiume Neris.

Potete contattare (anche via Whatsapp) lo +370 60676567.

#### Kalvariju turgus

{{< posizione "https://maps.app.goo.gl/Qx6EtvVcfSBEzE3f9" >}}

Il mercato popolare in cui poter comprare ortaggi e frutta fresca. Non lontano dallo {{< external_link "https://maps.app.goo.gl/AFoSUdLmJz9J5DEL6" "Zaliasis tiltas" >}}.

#### Vilnius TV tower

{{< posizione "https://maps.app.goo.gl/1NyahAPpKc1LbKj46" >}}

Destinazione sia invernale sia estiva, con la differenza che in inverno bisogna valutare per bene quando la visibilità può essere adeguata, onde evitare di pagare per salire fino in cima e non poter godere del panorama che si può apprezzare a 165m di altezza.

In cima troverete un pub/ristorante in cui poter sia mangiare sia consumare una bevanda alcolica/non alcolica, con la sommità che ruota su se stessa ed in 60 minuti compie un giro completo permettendo di ammirare tutto il paesaggio attorno alla torre.

{{< image src="tv_tower.jpg" alt="" class="" caption="TV Tower di Vilnius" >}}

{{< box "blue" >}}
La torre della TV rappresenta ideologicamente il simbolo della resistenza lituana all'invasione sovietica e della lotta all'indipendenza, avvenuta nel marzo del 1990.

Un anno dopo la sua intipendenza, nel Gennaio del 1991 — i sovietici tentarono di invadere Vilnius e prendere il controllo della torre della TV per poterla sfruttare per diffondere i programmi propagandistici sovietici.

Negli scontri persero la vita alcuni lituani e molti altri rimasero feriti; la torre non fu mai conquistata — da qui il simbolo della resistenza ed orgoglio lituano.
{{< /box >}}

### Sightseeing spots

Da {{< external_link "https://maps.app.goo.gl/XycEFcStLutUH8NW8" "Subačiaus Observation Deck" >}} potrete ammirare lo skyline di Vilnius da una posizione alternativa e meno scontata rispetto alla famosissima foto scattata dalla {{< external_link "https://maps.app.goo.gl/W23qyCBxNmPrB5FZ9" "Gedimino tower" >}}.

{{< image src="vilnius_skyline.jpg" alt="" class="" caption="Vista dalla via Subačiaus" type="wide-screen">}}

Percorrendo la via vi ritroverete peraltro nel cuore di Vilnius, nei pressi del {{< external_link "https://maps.app.goo.gl/ueJ313tp1qhAfPcw5" "Municipio di Vilnius" >}}.

{{< image src="vilnius_skyline_2.jpg" alt="" class="" caption="Vista sulla nuova Città di Vilnius" type="wide-screen" >}}

* * *

Curioso di sapere come procede il viaggio e di quale sarà la prossima tappa? Continua a leggere il [prossimo post]({{< ref "/racconti-di-viaggio/europe-birthday-trip-2023/ep-3-la-lituania/index.md" >}}).

Se invece vuoi leggere quali sono stati i preparativi per il viaggio puoi farlo su [questo post]({{< ref "/racconti-di-viaggio/europe-birthday-trip-2023/ep-0-preparativi-viaggio/index.md" >}}).