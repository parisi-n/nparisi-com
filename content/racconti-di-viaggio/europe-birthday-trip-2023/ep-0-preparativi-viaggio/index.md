---
title: "EuropeBirthdayTrip 20-23: l'itinerario e l'organizzazione"
date: "2025-08-29"
image: "images/intro_cover.jpg"

summary : "Un viaggio inizia ancor prima di partire, quando si iniziano a decidere le date di partenza e di ritorno, le tappe e le tempistiche. Ma se invece il viaggio prendesse forma man mano che lo si vive, giorno dopo giorno? E' questo quel che è stato lo Europe Birthday Trip del 2023, il viaggio per le capitali europee a cavallo del mio compleanno!"
categories : [ "racconti-di-viaggio", "europe-birthday-trip", "", "accessori" ]
tags : [ "travel", "europe-birthday-trip" ]

showToc : true
type: "article"

bozza: false
---

{{< box "orange" >}}
I fatti narrati in questo post sono avvenuti nel Maggio del 2023 e sono stati poi raccolti nei mesi successivi.

Mancavano però i documenti fotografici, che dovevano essere organizzati e processati.

Per questo motivo trovano pubblicazione solo in questi tempi.
{{< /box >}}

{{< capital_letter_open >}}
Come spesso accade nella vita — da piccole cose o idee nascono cose memorabili. Ed è così che, da 10 giorni di ferie presi a cavallo del mio compleanno — per la precisione il 25 Maggio — nasce quello che, giorno dopo giorno, prenderà il nome di _Europe Birthday Trip 20-23_ che, probabilmente, ricorderò per parecchio tempo.
{{< capital_letter_close >}}

Il contesto sociale in cui viviamo, l'aereo, l'immediatezza delle comunicazioni ci hanno sempre più assueffato al __qui ed ora__, facendoci dimenticare che molte volte le cose vanno conquistate.

Questo viaggio è stata una conquista, capitale d'Europa dopo capitale. Abbiamo vissuto il viaggio, chilometro dopo chilometro, vivendo di volta in volta i problemi che il viaggio ci ha messo di fronte, il problema del _planning del percorso_, di embricare necessità e piacere turistico, godendo in poco tempo di quello che ogni città ha da offrire e — per la prima volta — compilando nei lunghi "tempo morti" del viaggio un __diario di bordo__ con fotografie allegate stampate _on the go_ grazie ad una stampante da viaggio.

Un viaggio con i tempi di un viaggio, senza frenesia, con tanta strada in mezzo.

Un viaggio — oserei dire — quasi d'altri tempi.

{{< image src="cruscotto_auto.jpg" alt="Cruscotto della BMW Serie 1 con Waze attivo in navigazione" caption="Waze co-pilota fidato" type="wide-screen">}}

## #EuropeBirthdayTrip #20-23

__5600 km__ in 9 giorni.

In mezzo, tanta strada: __Austria__, __Czekia__, __Polonia__ e poi __Lituania__ — destinazione iniziale del viaggio, poi modificata aggiungendo al viaggio ulteriori tappe: __Lettonia__, __Svezia__, __Danimarca__, __Germania__ e __Svizzera__.

In origine, infatti, il programma comprendeva 3-4 giorni a Vilnius per riprendere fiato e poi nuovamente la discesa, verso l'Italia, ripercorrendo grossomodo la strada fatta all'andata.

Non è il primo viaggio, questo, ai confini d'Europa. Già 7 anni fa, con altre persone e tanti altri ricordi, varcavo via terra i "confini d'Europa", a bordo di una __Fiat Punto 1.2__ carica all'inverosimile di allegria, stupore e, guardando indietro, di nostalgia.

A distanza di anni — il desiderio di ripetere il viaggio.

Questa volta però c'è una novità: un colpo di testa preso sulla via del ritorno, dopo due giorni trascorsi a Riga: <<e se invece di ripercorrere la strada al contrario prendessimo il traghetto per la __Svezia__ e da lì passassimo in __Danimarca__, __Germania__ ed infine __Svizzera__?>>.

Il resto è la storia di questo post.

{{< image src="bmw_prateria_margherite.jpg" alt="Prato di margherite in Repubblica Ceca con il cofano posteriore della BMW Serie 1 in vicinanza " caption="Repubblica Ceca" type="wide-screen">}}

## Il programma

Non era che pochi mesi prima che siamo stati a Vilnius: al tempo un metro abbondante di neve e -10 C° presenziavano le strade, le giornate cortissime, e non si stava bene che nel calore dell'appartamento. C'era poco spazio per spostarsi e per sognare... però, __che spettacolo!__

L'obiettivo di questo nuovo viaggio era...tornare a Vilnius e rivederla nel suo abito estivo, rigogliosa di verde e fresca, vivace. L'ultima volta che son stato a Vilnius nel periodo estivo era all'epoca di quel viaggio, nel 2016.

Questa volta, però, percorriamo una strada diversa, segnalata come la più rapida: l'__Austria__ con __Vienna__, la __Polonia__ con __Varsavia__ attraverso la __Czekia__  ed i suoi sterminati prati pianeggianti.

Dopodichè puntiamo verso Est, verso la _repubblica di Belarus_, percorrendo la strada che costeggia il suo confine e ammirando nuovamente __i nidi delle cicogne__ e la Natura profonda, __verde__, che rinasce dopo essersi assopita sotto la neve ed il ghiaccio dei mesi invernali, in un ciclo infinito; infine __Augustow__ ed il __confine lituano__ — ma con poco tempo per ammirarlo e contemplarlo perchè la meta è ancora lontana, e Vilnius dista ancora più di due ore.

{{< image src="nido_cicogna.jpg" alt="Nido delle cicogne al confine polacco-bielorusso" class="Nido di Cicogne" caption="" >}}

Una volta lì, dopo 2200 km, passiamo lentamente di fronte all'__Arkikatedra__ ed imbocchiamo la __via degli artisti__ — sito del nostro appartamento. Sceso dall'auto, di fronte all'appartamento, è stato come non me ne fossi mai andato. Le vie sono ancora chiare ed impresse nella mente (seppur i locali siano cambiati numerose volte, ma poco importa). L'aria fresca mi riempie i polmoni.

* * *

Ma, come spesso accade, i piani saltano ed il tutto diventa __un viaggio on-the-road__: da Vilnius ci si spinge __a Neringa__ via Klaipeda, alla __Collina delle Croci__ di Šiauliai, a __Skrunda-1__ (oggi divenuto base militare ed __inavvicinabile__) e, infine, __Riga__.

Il ritorno, poi, è quanto di più fantasioso: __in traghetto__ da Klaipeda a _Karlshamn_ in __Svezia__ — passando per i ponti della Danimarca a __Copenhagen__  ed infine, attraverso la __Germania__ (senza i suoi limiti di velocità) e la __Svizzera__ (con i suoi limiti serrati) finisce il sogno del viaggio varcato il confine d'Italia.

## Il kit del viaggiatore

Un viaggio diverso, in auto, che merita di essere organizzato diversamente dai canonici viaggi in aereo con autonoleggio. Questa volta avevamo un imperativo categorico: __essere autonomi ed indipendenti__ negli spostamenti, nel lifestyle e nel cibo.

{{< image src="bmw_navigatore.jpg" alt="" class="Navigatore della BMW serie 1 con Waze in modalità navigazione" caption="" type="wide-screen">}}

Per questo, nel cofano dell'auto, abbiamo caricato, oltre alle due valigie:

### Thermos a 12V

Diventerà il vostro __migliore amico__ e vi permetterà di bere "un caffè", in viaggio, ogni volta che ne avrete bisogno o il desiderio.
Possiamo convenire sul fatto che i caffè solubili non possano essere considerati caffè, ma basta attraversare il confine italico per rendersi conto della varietà fantasiosa di bevande dalle varie dimensioni, temperature e anche colore che vengono chiamate "caffè" e vi saranno serviti a peso d'oro di volta in volta.

{{< image src="caffe_onthego.jpg" alt="Caffè espresso appena preparato" caption="Caffè espresso" >}}

Quindi — perchè non un thermos per il caffè solubile o un cappuccino o un tè in viaggio, mentre vi sgranchite le gambe in una piazzola dell'Austria, all'ombra di un albero?

{{< image src="bollitore_12v.jpg" alt="Bollitore a 12V" caption="Thermos a 12V" >}}

Potete trovare quello {{< affiliate_link "thermos-12v" "usato nel viaggio qui" >}}.

{{< box "orange" >}}
Per quanto l'assorbimento dichiarato per questo specifico apparecchio sia di 70-90W è meglio usare estrema cautela durante il suo funzionamento.

Nel nostro caso abbiamo voluto essere previdenti e l'abbiamo azionato sempre o in marcia o tenendo il motore acceso — onde evitare scherzi dati dalla batteria: __non si può mai sapere come risponderà la batteria soprattutto se non più nuovissima!__
{{< /box >}}

Un esempio di funzionamento:
{{< video src="thermos_12v_caffè.mp4" caption="" type="vertical_9x16" >}}

### Sedie e tavolo da campeggio

Create da un artigiano locale in legno di faggio e mogano — permettono di organizzare velocemente una tavola imbandita con due sedie e di poter comodamente mangiare (quasi) ovunque — natura ed ambiente permettendo.

{{< image src="picnic.jpg" alt="Tavolo da pic-nic allestito e pronto per il pranzo" caption="Cibo semplice ma essenziale" >}}

Ci hanno permesso di mangiare nei posti più strani, durante questo viaggio: da una __fermata dei bus__ in Lituania (causa moscerini e zanzare non appena ci si addentrava nella vegetazione) ad __un cavalcavia__ della Czechia ad un __pranzo con view__ sotto un fresco albero con vista sul ponte dell'Oresund.

{{< image src="picnic_area_sosta_austria.jpg" alt="Tavolo allestito su una piazzola di servizio austriaca ad ora di pranzo" caption="Cibo dalla Sardegna" >}}

### Bevande e cibo

La stagione lo permette e noi non siamo persone vergognose: un set composto da __tavolo e due seggiole pieghevoli__ (prodotte da un artigiano sardo che si firma _PP_) diventa il nostro tavolo regale per consumare il pranzo nei posti più disparati, che sia una piazzola per i bus, sotto un cavalcavia o un'area di sosta nel mezzo del nulla.

Il cofano posteriore, meticolosamente organizzato, offre ad inizio viaggio salsiccia di Oliena, vino rosso di San Nicolò d'Arcidano, Bistoccu di Montresta, spianata di Desulo ed altre prelibatezze dalla Sardegna; man mano che il viaggio prosegue, invece, quanto di più buono lo stato che ci ospita in quel momento ha da offrire: tappa quasi obbligatoria, giornalmente, è stato fare visita al negozio di alimentari più vicino al punto d'appoggio per la notte, così da poter prendere sempre cibo tipico, del luogo.

Ovviamente non è mancato formaggio e salsiccia per gli aperitivi più improvvisati ma anche più belli.

{{< image src="viadotto_picnic.jpg" alt="Pic-nic al di sotto di un viadotto autostradale in Repubblica Ceca" caption="Rifugio in emergenza per il pranzo" >}}

{{< box ""orange"" >}}
In tutto il viaggio abbiamo subito una grave mancanza: un frigo portatile.

Ci siamo serviti, per comodità e praticità, di borse frigo tenute fresche, quando possibile — da siberini congelati o rinfrescati quando l'hotel scelto per la notte ci metteva a disposizione il frigo bar.

Con l'aumento delle temperature abbiamo preferito affidarci al ghiaccio in vendita nelle stazioni di servizio, tuttavia non senza conseguenze: trovare i tappetini dell'auto allagati è stata una sorpresa tutt'altro che piacevole.

Quindi, consiglio: __un frigo rigido è tutto ciò di cui avrete bisogno__.
{{< /box >}}

## L'auto

Il veicolo scelto per la traversata questa volta è più "massiccio" e ci permetterà di macinare più comodamente molti più km rispetto all'onorevolissima Fiat Punto della precedente avventura.

Si tratta di un BMW Serie 1 (F40) 118D con tanto di tettuccio panoramico per non perderci nemmeno un raggio di sole. E, per fortuna, il meteo è stato clemente: e mentre in Italia diluviava e pareva di vivere un Novembre inoltrato — varcati i confini (ma ad onor del vero già da Venezia) — si riconosceva quel che sembrava la bella stagione.

{{< image src="bmw_fermata.jpg" alt="BMW Serie 1 in sosta momentanea" caption="" type="wide-screen">}}

* * *

L'auto è stato anche l'elemento che ci ha condizionato maggiormente nelle scelte dell'alloggio. Desideravamo, infatti, avere il _parcheggio nelle immediate vicinanze e meglio se privato_, in modo tale da non dover impazzire alla ricerca del parcheggio, a fine giornata, dopo ore in viaggio.

In questo modo ci siamo evitati brutte sorprese al risveglio...

Dopo questa esperienza posso affermare con ragionevole certezza che il prezzo medio, a notte, per un parcheggio si aggira sui __20€/notte__, con picchi di __30€/notte__ (Copenhagen) e minimi di __2€/notte__ (Riga).

Nelle varie città però, di volta in volta, vi darò qualche suggerimento per alloggiare l'auto in massima sicurezza e risparmiare qualche euro.

### Controllo pre-partenza

Seppure si dia per scontato che chi voglia cimentarsi in un viaggio on-the-road come questo sia anche abbastanza _confident_ per quanto riguarda il veicolo che andrà a guidare, non è male ribadire alcuni concetti e controlli da effettuare prima della partenza:

1. controllare i livelli dei liquidi del motore: olio, liquido refrigerante e --- perchè no --- liquido lavavetri. Non dimenticate __AdBlue__ (nei casi in cui la vostra auto ne faccia uso). Controllateli di frequente, anche durante il viaggio --- perchè la sorpresa è dietro l'angolo! __Mai dare per scontato che, poichè l'auto è nuova, non andrà a consumare nè olio nè liquido refrigerante__.
2. controllare che i quattro pneumatici siano in __condizioni adeguate__ a percorrere __parecchi km__, siano __gonfiati adeguatamente__ e non presentino "bolle" o "ernie" sulle spalle degli pneumatici
3. assicurarsi di avere nel cofano uno spray rimuovi-moscerini --- soprattutto se viaggiate a ridosso della bella stagione: almeno avrete un parabrezza (quasi) sempre pulito;
4. partire con il pieno di carburante è sempre una cosa buona e giusta, tuttavia avrete necessità — prima o poi — di fermarvi per far carburante.

### Carburante

Prima o poi avrete l'obbligo di fermarvi per fare il pieno. In viaggio come a casa abbiamo badato primariamente alla qualità del carburante (nel mio caso _diesel_), onde evitare brutte sorprese.

Una letturina su _Google Maps_, in particolare alle recensioni, potrebbe aiutarvi a capire se quel distributore possa essere affidabile oppure no.

E' stato anche divertente andare alla ricerca della pompa di gasolio più economica lungo il percorso; per fare ciò ci siamo serviti della funzione _BMW Connected Drive_ che, tra le varie funzioni, offre la possibilità di visionare per qualunque pompa di carburante il prezzo del diesel, ed in caso può indirizzarvi fino alla distributore scelto.

### L'autostrada

Abbiamo percorso prevalentemente, se non esclusivamente, autostrada nel nostro percorso da Milano a Vilnius.

{{< image src="bmw_plancia.jpg" alt="Cruscotto con compute di bordo della BMW Serie 1 con navigazione con Waze attiva in direzione confine polacco-lituano" caption="Direzione: confine Polonia-Lituania" type="wide-screen">}}

#### Austria

Per viaggiare nelle __Autostrade dell'Austria__ è necessaria __una vignetta__.

A Maggio 2023 questi sono i costi:

| Durata | Costo |
| - | - |
| 10 giorni | 11.50 € |
| 60 giorni | 28.90 € |
| annuale | 96.40 € |

Potrete semplicemente acquistarla nell'ultima Stazione di Servizio del confine italiano.

{{< box "blue" >}}
Ad oggi è invece possibile acquistare la vignetta direttamente dal sito ufficiale delle autostrade austriache.

[Maggiori informazioni qui](https://shop.asfinag.at/it/).
{{</box>}}

#### Repubblica Ceca

Per viaggiare nelle __Autostrade lla Repubblica Ceca__ è necessaria __una vignetta__. 

Potete trovare {{< external_link "https://digitale-vignette-online.cz/it#:~:text=Quanto%20costa%20una%20vignetta%20di,partire%20da%2032%2C90%E2%82%AC." "maggiori informazioni qui" >}} (non sembra però essere il sito ufficiale).

{{< image src="repceca.jpg" alt="Prateria sconfinata in fiore della repubblica ceca" caption="Repubblica Ceca in fiore" type="wide-screen" >}}

#### La Polonia

Nel tratto da noi percorso non ci è stato richiesto pedaggio.

Alcune tratte tuttavia sono soggette a pagamento, eseguibile al momento dell'attraversamento del _check-point_.

## L'itinerario

Nel dettaglio, questo è stato l'itinerario.

Scopo della strada designata era, in origine, __arrivare nel minor tempo a Vilnius__.

{{< image src="prateria_margherite_repubblica_ceca.jpg" alt="Scorcio di prato di margherite in Repubblica Ceca" caption="Repubblica Ceca — scorcio" >}}

E per farlo, abbiamo chiesto _ancora una volta_ a chi, regolarmente, pendola tra Italia e Lituania, sul gruppo Facebook {{< external_link "https://www.facebook.com/groups/italietuva" "ItaLietuva" >}}.

La strada suggerita è stata: **Udine** - **Tarvisio** - **Graz** - **Vienna** - **Brno** - **Ostrava** - **Varsavia** - **Augustow** - **Vilnius**.

Questo è stato invece il nostro calendario; forse saremmo riusciti ad arrivare a Vilnius in due giorni pieni, ma non ci saremmo goduti i momenti e le deviazioni che invece, essendo _anche e soprattutto un viaggio di piacere_ --- ci siam voluti prendere.

* [Giorno #1](#): partenza da Pavia con arrivo in serata a Vienna;
* Giorno #2: partenza (con _molta_ calma) da Vienna ed arrivo a Varsavia in serata;
* Giorno #3: partenza all'alba da Varsavia ed arrivo (dopo vari stop ed avendo deciso di prendere strade alternative) in serata a Vilnius;
* Giorno #4: assaporato per alcune ore Vilnius — ci tuffiamo nella natura selvaggia lituana e ci spingiamo fino ai suoi confini marini, attraversandoli, e ci spingiamo fino alle __Dune di Nida__;
* Giorno #5: è il giorno del mio compleanno — e ci regaliamo un giro in kayak per il fiume Vilnia ed un __pranzo georgiano__ sulle rive di un lago poco lontano da Vilnius;
* Giorno #6: dopo una lenta passeggiata per il centro — partiamo alla volta di __Riga__;
* Giorno #7: è una Riga diversa da quella invernale che portavamo nei ricordi: esplode di vivacità e le sue strade strette del centro storico straripano di turisti;
* Giorno #8: ritorniamo sui nostri passi, verso l'Italia, ma invece che via terra — lo facciamo via mare: da Klaipeda (il porto della Lituania) con un traghetto notturno DFDS arriviamo a Karlshamn, in Svezia;
* Giorno #9: da Karlshamn — in due ore arriviamo all'immenso ponte lungo 16 km (__il più grande d'Europa!__) che collega Malmo a Copenhagen e poi a Copenhagen nel primo pomeriggio, giusto in tempo per il check-in;
* Giorno #10: da Copenhagen puntiamo verso Sud e — dopo 1000 km di corsa nelle autobahn tedesche ci fermiamo a Francoforte;
* Giorno #11: da Francoforte — attraverso la Svizzera e le sue montagne spettacolari — ci ritroviamo in Italia sul far della sera.

## Un lavoro a quattro mani 🙏

Anche in questa sequenza di post {{< affiliate_link "washington-instagram" "@washington_giò" >}} oltrechè essere stata questa volta co-pilota ha anche aiutato nel lavoro di revisione e aggiunta di dettagli sfuggiti alla memoria dello scrittore.

Se hai piacere puoi seguire questa avventura atipica, tappa per tappa, nei prossimi post.




