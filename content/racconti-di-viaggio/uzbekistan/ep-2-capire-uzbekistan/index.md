---
title: "Uzbekistan: capire l'Uzbekistan tra storia e presente"
date: "2022-11-28"
image: "images/capire_uzbekistan_cover.jpg"

summary : "Prima del viaggio è necessario mettere a fuoco alcuni pilastri storici su cui fonda la società uzbeka --- per meglio comprenderne l'attuale società ed i motivi nascosti dietro precise scelte culturali."
categories : [ "uzbekistan", "lifestyle", "" ]
tags : [ "travel" ]

showToc : true
type: "article"

---

{{< capital_letter_open >}}
Samarcanda, Alessandro Magno, la Via della Seta, Tamerlano, Gengis Khan, il lago d'Aral: nomi di luoghi e persone che solo a nominarli evocano desideri assopiti di evasione ed avventura. Paesaggi fiabeschi, ai confini del mondo, al centro dell'Asia.

Questi sono solo alcuni degli elementi che si intrecciano e costituiscono la storia passata di un grande paese in cui si alternano architetture sublimi, deserti sconfinati e panorami mozzafiato - che suscinato emozioni contrastanti ed uniche.
{{< capital_letter_close >}}

## Capire l'Uzbekistan

__Samarcanda__, __Bukhara__, __Khiva__ sono solo alcune delle città attraverso cui si snodava la **via della seta**, un'intricata rete di percorsi che si estendevano per oltre 8000 km, dalla Cina al Mediterraneo che --- per essere percorso tutto --- necessitava **di oltre un anno di viaggio**.

Lungo questi percorsi son passati per secoli merci --- tra cui appunto la seta, ma anche ceramiche, cavalli, carta --- e si son diffuse conoscenze, competenze, religioni, arti.

{{< image src="foulard.jpg" alt="Foulard di seta dai mille colori" type="wide-screen" >}}

Quell'antica rotta commerciale punteggiata di mercati, moschee, mausolei, che collegava la Cina al Mediterraneo, era un viaggio che faceva incontrare culture aliene tra loro: a venir scambiate non erano solo merci, ma anche arti, cultura, tradizioni, sapori e [il pane]({{< ref "#Pane" >}}).

Le vie erano percorse da **carovane** e le aree attraversate non solo erano sconfinate, desertiche, scarsamente abitate ma estremamente pericolose per la presenza di nomadi che spesso compivano atti di banditismo.
In questa sconfinata distesa i **caravanserragli** erano gli unici punti di ristoro in cui ci si poteva riposare, far riposare gli animali ma anche **scambiare merci**.

{{< image src="cammellando.jpg" alt="Statua di carovaniere con i cammelli" caption="" type="wide-screen" >}}

I commercianti infatti era raro percorressero interamente la via della seta, ma anzi percorrevano solo tratte prestabilite e ben conosciute, si incontravano in questi moderni __meeting point__ per scambiare i prodotti che quindi cambiavano di punto in punto e le merci venivano scambiate, vendute, comperate --- per poi ripartire.

Non era quindi raro che un mercante acquistasse un frutto della __valle di Fergana__ per poi rivenderlo qualche giorno dopo in cambio di una ceramica di __Samarcanda__ che poi veniva scambiata qualche giorno dopo ancora in __Iran__.

{{< image src="treno_deserto.jpg" alt="Treno che percorre il deserto" caption="Treno nel deserto" type="wide-screen">}}

I prodotti di seta passavano di mano in mano lungo il percorso e, quando arrivavano nell'opulenta e benestante Roma, neanche il venditore sapeva granchè sull'origine della stoffa --- e ciò non faceva che aumentarne il mistero.

La caratteristica distintiva dell'Uzbekistan è quella **di essere centrale**; per via della loro posizione le popolazioni del luogo non hanno mai vissuto "isolati" nel senso stretto del termine: gruppi etnici differenti giungevano da ogni punto cardinale ed alcuni hanno finito per far diventare la steppa desertica la loro casa.
casa
{{< image src="centro_asia.jpg" alt="Vista su Bukhara verso Dushanbe" caption="Vista du Bukhara verso Dushanbe" >}}

Ciò ha fatto sì che **nel cuore dell'Asia, a metà percorso tra Est ed Ovest, città come Bukhara, Khiva, Samarcanda diventassero fiorenti centri di sapere**.

{{< image src="dettagli.jpg" alt="Dettaglio di una madrasa" caption="Dettaglio di madrasa" type="wide-screen" >}}

Si sviluppò un intero settore di **servizi** orientati ai mercanti: dall'ospitalità, ai servizi bancari, ai contratti e ciò portò ricchezza, cultura ed un elevato bagaglio culturale.

Il tutto va inquadrato nella cornice belligerosa del tempo, in cui Gengis Khan prima e Tamerlano dopo furono i principali protagonisti e condottieri che percorsero queste terre.

Ma la società così costruita non era destinata a durare per sempre: con la **morte di Ulug Bek** finì il periodo di splendore culturale; nel frattempo l'Europa entrava a passi veloci nel Rinascimento.
La scoperta dell'America decretò uno spostamento dell'asse commerciale ed impose --- nel XVI secolo --- i trasporti via mare come mezzo di trasporto principale.

Iniziò così, su queste basi, un lento, inesorabile declino della società.

{{< image src="tramonto_tashkent.jpg" alt="Tramonto su Tashkent" caption="Tramonto su Tashkent" type="wide-screen" >}}

## Chi era Tamerlano

Tamerlano --- ovvero __Timur-e lang__, __Timur lo zoppo__ --- nacque nel 1336 nell'Uzbekistan meridionale --- cento anni dopo la morte di Gengis Khan.

{{< image src="amir_temur_statua.jpg" alt="Statua di Amir Temur" caption="Statua di Amir Temur a Samarcanda" >}}

Mentre Gengis Khan veniva rappresentato come un sanguinario --- Temerlano viene rappresentato come un eroe, seppur la sua brutalità non fosse da meno.

La differenza sostanziale tra i due condottieri sta nel fatto che, mentre __Gengis Khan__ si lasciava dietro le città conquistate rase al suolo, Tamerlano ricostruì alcune città dell'Asia Centrale dopo averle sottomesse.
Tali edifici tuttavia non sono giunti fino a noi perchè quest'ultimo dava priorità alle tempistiche di realizzazione piuttosto che all'effettiva qualità costruttiva ed i suoi committenti, per rientrare nei tempi, trascuravano le basi delle costruzioni __antisismiche__ (l'Uzbekistan è un territorio a rischio sismico!).

Un esempio? La [moschea di Bibikhanum], in Samarcanda

{{< image src="bibikhanum_moschea.jpg" alt="Moschea di Bibikhanum" caption="Moschea di Bibikhanum" >}}

## Chi era Ulug Beg

Tra i discendenti di Tamerlano --- Mirza Mohamed Toregon, comunemente noto come **Ulug Beg** salì al potere dopo la sua scomparsa.

Il suo merito è l'aver lasciato un'impronta culturale, matematica e scientifica fortissima nelle città in cui professava.

Non si può dire fosse un grande condottiero.

Sua è la [madrasa del Registan] di Samarcanda, la più antica delle tre e che meglio resiste agli insulti del tempo; a seguire fece edificare anche una [madrasa a Bukhara], riconoscibili per via delle decorazioni che ricordano numeri ed espressioni matematiche.

{{< image src="ulugbeg_registan.jpg" alt="Madrasa di Ulug Beg in Samarcanda" caption="Madrasa di Ulug Beg nel Registan" >}}

All'interno delle madrase teneva le lezioni agli studenti.

A Samarcanda --- è visitabile il suo [osservatorio astronomico], di cui però rimane esclusivamente il sestante.

* * *

**Tamerlano** ed **Ulug Beg** sono sicuramente i nomi più eccelsi della cultura uzbeka, e non mancherete di imbattervi, di tanto in tanto, in qualche __statua__ o __edificio a logo dedicato__.

## Chevrolet-stan

Da principio non ci volevo credere, o meglio: era troppo strano per essere davvero così.

**La totalità di auto** circolanti nel territorio uzbeko sono **Chevrolet**.

E c'è un motivo.

{{< image src="chevrolet.jpg" alt="Chevrolet nel traffico" caption="Chevrolet" type="wide-screen">}}

Il governo possiede direttamente la **UzAuto Motors**. Precedentemente il gruppo si chiamava __General Motors Uzbekistan__ --- che a sua volta aveva acquistato gli impianti della Daewoo --- ed era una branca della __General Motors__; dal 2019 tuttavia il gruppo è stato venduto (dopo vari avvicendamenti) al governo uzbeko e rinominato, appunto, **UzAuto Motors**.

E' l'unica casa produttrice automobilistica del Centro Asia.

Mentre il processo produttivo e la manodopera è completamente __made in Uzbekistan__ --- le competenze ingegneristiche ed il progetto sono mutuate completamente dalla casa madre __Chevrolet__.

Lo scopo è essenzialmente quello di mantenere basso il costo di accesso all'acquisto del veicolo.

Le tasse di importazione per veicoli prodotti al di fuori dell'Uzbekistan sono **elevatissime** e ciò rende estramemente svantaggioso acquistare auto al di fuori dell'Uzbekistan; la scelta ricade quindi obbligatoriamente sul brand Chevrolet, prodotto in casa.

La scelta dei veicoli è ridotta, e così le auto in circolazione sono essenzialmente riconducibili a 3/4 modelli.

{{< image src="bisarca.jpg" alt="Bisarca con Chevrolet Damas Deluxe" caption="Bisarca con Chevrolet Damas" type="wide-screen" >}}

__Bianco__ è il colore che va per la maggiore; che sia una scelta dettata dal fatto che in estate si raggiungono facilmente i 50°C o una scelta di produzione non ci è dato saperlo.

Migliaia e migliaia di Chevrolet bianche, di tutte le età, ogni giorno popolano le strade dell'Uzbekistan.

Ogni mattina un pedone sa che dovrà attraversare i grandi viali e correre più velocemente di una Chevrolet per non essere investito.
Ma se siete sulle strisce in attesa che si fermino --- e da lontano una Chevy bianca attiva le __quattro frecce__ --- quello è un segnale inequivocabile: **attraversa ma...fai in fretta!**.

{{< image src="incrocio.jpg" alt="Traffico di Samarcanda" caption="Traffico in Samarcanda" >}}

## Un paese "gasificato"

Una delle prime cose che salta agli occhi è il fatto che letteralmente **ogni mezzo** in Uzbekistan è alimentato **a metano**.

Mentre la benzina ed il gasolio sono __importati dal Kazakhstan__ ed hanno un costo tra gli __11ooo ed i 13ooo sum__ per litro di carburante ad Ottobre 2022 --- equivalente a circa 1.10-1.20€/L.

{{< image src="metano_tir.jpg" alt="Distributore di metano con camion che riforniscono" type="wide-screen">}}

Per il metano invece, estratto direttamente dal sottosuolo dello stato, il costo è di appena __2400 sum__ con distributori che arrivano a venderlo a __2200 sum__ --- pari a circa 0.20€, 20 centesimi di euro.

Non vi sorprenderà quindi vedere enormi tir con numerosissime bombole di metano sul dorso o installate tra motrice e rimorchio --- come pure vecchissime (e muscolosissime) macchine da lavoro sovietiche o camion, di venti anni o più --- con i bomboloni sistemati nei posti più improbabili.

{{< image src="camion_metano.jpg" alt="Bomboloni di metano montati su camion" caption="Bomboloni after-market di metano" >}}

## Piatti tipici

Di volta in volta assaggeremo piatti tipici locali, un po' per il gusto di provare nuove cose, un po' per curiosità.

La cucina uzbeka non è male se si sa cosa scegliere (e soprattutto si sa scegliere bene il luogo in cui mangiare). Le zuppe sono discretamente gustose; la carne **estremamente speziata** ma, in generale, un po' tutta la cucina è speziata.

Le cipolle saranno costantemente presenti --- ovviamente crude.

Dal punto di vista culinario notevoli sono state le influenze turche (è il caso del __dolma__ oppure del __kebab__) ma anche russe (__borsh__ e __pelmeni__).

Potete trovare un elenco dettagliato, corredato da foto, {{< external_link "https://www.travel365.it/uzbekistan-cosa-mangiare.htm" "a questo link" >}}.

### Insalata

Ogni volta che chiederete una "salad" (салат) vi verrà portato un **achichuk** che altro non è che l'insalata tipica del posto, composta da pomodori, cetriolo e anelli di cipolla crudi.

### Plov

Il __plov__ è il piatto tipico, la cui ricetta varia da città a città.

L'ingrediente principale è il riso --- che viene cotto con carne fritta o carne stufata (solitamente di montone). Si possono poi trovare anche ceci, carote, uva passa...peperoni!

{{< image src="plov.jpg" alt="Plov" caption="Plov (Tashkent)" >}}

### Manti

I __manti__ sono dei ravioli bolliti ripieni di carne (anche qui di montone o talvolta agnello) saltata con cipolle.

Sia la forma sia la dimensione, così come la ricetta, variano da regione a regione.

Ricordano i __ravioli bolliti__ della tradizione giapponese in quanto a gusto.

{{< image src="manti.jpg" alt="Manti" caption="Manti" >}}

### Samsa

Involtini di pasta ripieni di carne, cipolle e verdure varie (noci, patate, cavolo), anch'essi cotti nel forno __tandoori__, considerati come __snack__.

Troverete i __samsa__ praticamente ovunque (perfino lungo le strade extraurbane), venduti in bancarelle.

### Pane

{{< image src="pane.jpg" alt="" caption="" >}}

Il pane è un elemento particolare in Uzbekistan.

Il __lepeshka__ è il pane uzbeko. Il __non__ (__obi-non__), un tipo di pane, è una focaccia preparata con farina di frumento ed in passato era merce di scambio e, per **la sua sacralità** --- veniva timbrato prima della cottura con un emblema che individuava il luogo di origine ed il governatore che amministrava la regione.

Nel momento in cui vi siederete al tavolo vi verrà talvolta portato un pane **intero**, addirittura caldo: questa è la massima espressione dell'**ospitalità** --- secondo cui __bon-ton__ servire il pane intero, caldo, significa omaggiare l'ospite con quanto di meglio si ha da offrire.

In altri posti però vi verrà servito direttamente il pane già tagliato.

Viene cotto nel forno __tandoori__ (di derivazione indiana), forno in pietra di forna tronco-conico rovesciata con brace rovente all'interno, che ne permette la cottura in pochissimi minuti

### Le zuppe

Avrete la possibilità di assaggiare varie zuppe.

La __shurva__ è zuppa di carne di montone o agnello con varie verdure come patate, carote, cipolle

{{< image src="zuppa_shurva.jpg" alt="Shurva" caption="Shurva" >}}

La __mastava__ è invece una zuppa con carne e riso, rimane più densa rispetto alla __shurva__ ed anche più "pesante"

{{< image src="zuppa_mastava.jpg" alt="Mastava" caption="Mastava" >}}

Ma anche la __borsh__ è una zuppa che, se siete amanti del genere, avrete la possibilità di assaggiare, ovviamente in __chiave uzbeka__.

{{< image src="zuppa_borsch.jpg" alt="Borsch" caption="Borsch" >}}

### Carne fritta

Anche chiamato __jiz__, si tratta anche questa volta di carne di montone o di agnello, preventivamente fritta, e servita su una distesa (o ricoperta!) di __cipolle crude__.

{{< image src="jiz.jpg" alt="Carne fritta" caption="Jiz" >}}

### Shaslik

Per gli amanti della carne arrosto **questo è un must**!

{{< image src="shashlik_2.jpg" alt="Spiedini di carne in frigo" caption="Vari tipi di shashlik" >}}

Sono degli **spiedini di carne** --- solitamente di montone, ma li troverete anche di pollo o agnello --- serviti con **cipolla cruda** come contorno.

Due saranno più che sufficienti a sfamarvi.

{{< image src="shashlik_1.jpg" alt="Spiedini di carne" caption="Shashlik" >}}

## La diseguaglianza del turismo

{{< image src="vista_tashkent.jpg" alt="Vista dalla TV Tower di Tashkent" >}}

Viaggiando lungo l'Uzbekistan toccherete anche voi con mano la diseguaglianza economica prodotta dal turista che non fa che peggiorare la differenza tra i lavoratori del __settore turismo__ ed i lavoratori __degli altri settori__.

L'inflazione è un problema concreto ma, apparentemente, nell'ultimo periodo, sotto controllo.

1€ nell'Ottobre del 2012 valeva _2500 sum_, nell'Ottobre 2017 _9500 sum_; oggi, anche a causa dell'inflazione europea e della svalutazione dell'euro --- 1€ equivale a __10500 sum__ ma, durante il 2021, il cambio è arrivato fino a quasi __13000 sum__.

Parlavo di __diseguaglianza indotta dal turismo__ perchè nelle varie strutture ricettive i prezzi, per quanto considerabili __bassi__ o __in linea__ con i prezzi europei --- in realtà sono elevatissimi per gli standard uzbeki.

{{< image src="bukhara_suburb.jpg" alt="Periferia di Bukhara" >}}

Chi ha a che fare con il turista dunque avrà un __income__ decisamente maggiore rispetto a chi invece non ci interagisce, e ciò aumenta la diseguaglianza economica, sociale e di status all'interno del paese.

Per questo motivo --- ma sicuramente anche per altri --- la maggior parte dei prezzi degli hotel e dei servizi che gravitano attorno al turista (esempio: i tour organizzati) avranno **prezzo espresso in dollari** che verrà poi **convertito in sum secondo il cambio del giorno** --- qualora decidiate di pagare in valuta locale.

La differenza tra il costo della vita al di fuori delle zone turistiche è facilmente apprezzabile allontanandovi un attimo dal centro, dove nessuno "parla" inglese ed il posto è frequentato esclusivamente da __locals__.

{{< image src="melegrane_venditrici.jpg" alt="Venditrici di melegrane" caption="Stazione di servizio: venditrici di melegrane" >}}

## Un Paese da Mille e una notte

Secondo la leggenda è a Samarcanda che {{< external_link "https://it.wikipedia.org/wiki/Shahraz%C4%81d" "Sharazad" >}} (protagonista dell'opera {{< external_link "https://it.wikipedia.org/wiki/Le_mille_e_una_notte" "Le Mille e una Notte" >}} e voce narrante) ambienta le sue "mille fiabe" --- strumento di sopravvivenza e cessazione degli uxoricidi ripetuti perpetrati dal __Re di Tartaria Shahriyār__ all'interno dell'opera --- ed i cui i protagonisti sono **nomi famosi ed incantevoli che risuonano di generazione in generazione e nella bocca dei più piccoli**: parliamo di nomi come **Aladdin**, **Jasmine** ed **il genio della lampada**.

{{< image src="sposi_uzbekistan.jpg" alt="Sposalizio nel Bukhara" caption="Oggi sposi nel centro di Bukhara!" >}}

Ancora --- è a Khiva che il matematico __Al-khorezmi__ inventò l'algebra e i "procedimenti di calcolo numerico fondati sopra l’uso delle cifre" noti oggi a noi con il nome di **algoritmi**.

La **bandiera dell'Uzbekistan** con la sua successione di colori ricorda la magia del luogo: a partire dai __campi verdi__, su cui crescono __nuvole di cotone__ che contrastano con il __cielo azzurro__.
