---
title: "Uzbekistan: l'arrivo nella modernità di Tashkent // Ep. 1"
date: "2022-12-05"
image: "images/tashkent_cover.jpg"

summary : "Per alcuni il capolinea del viaggio; nel nostro caso è stata la prima tappa. Tashkent non ha nulla da invidiare alle comuni metropoli occidentali, fondendo modernità ed uno sguardo verso il futuro alla tradizione del passato --- ancora avvistabile negli angoli"
categories : [ "uzbekistan", "", "" ]
tags : [ "travel" ]

showToc : true
type: "article"

---

{{< capital_letter_open >}}
Per alcuni Tashkent, la capitale dell'Uzbekistan, (o Ташке́нт, in russo, come mi piace scrivere per il profondo legame con lo stile russo che l'anima della città inesorabilmente mostra) è il capolinea del viaggio: "__per aspera ad astra__" --- dicevano i latini --- ed è un po' quel che molti viaggiatori sperimentano dopo essere passati per l'infinita monotonia dei paesaggi offerti dal deserto e dalle varie città millenarie ([Khiva]({{< ref "racconti-di-viaggio/uzbekistan/ep-6-khiva/index.md" >}}), [Bukhara]({{< ref "racconti-di-viaggio/uzbekistan/ep-3-bukhara/index.md" >}}), [Samarcanda]({{< ref "racconti-di-viaggio/uzbekistan/ep-2-samarcanda/index.md" >}})) dell'Asia Centrale che sembrano uscite direttamente dal 1300.
Nel nostro caso, però, è stata la prima città. Il primo approccio con la cultura, la società, il modo di guidare ed il lifestyle uzbeko.
{{< capital_letter_close >}}

Il nostro viaggio alla scoperta della **via della seta** inizia i primi giorni di Ottobre.
Ad attenderci un clima diurno __caldo__, soleggiato, che ci fa capire subito come metà della valigia contenente roba __pesante ed invernale__ sarà praticamente inutile.

{{< image src="semaforo_pedonale.jpg" alt="Semaforo pedonale" >}}

* * *

L'aria, a Tashkent, è pesante. Lo smog è presente e conferisce all'orizzonte, dove visibile, un aspetto concreto, torbido, giallognolo, impenetrabile.
E' l'aria continentale --- l'aria del deserto che incontra l'aria della valle di Fergana --- regione dell'Uzbekistan estremamente industrializzata.

{{< image src="smog.jpg" alt="Foschia o smog?" caption="Foschia o smog?" type="wide-screen" >}}

## Un po' di Storia

Ad una prima occhiata Tashkent ha un aspetto moderno, recente --- ed in effetti lo è: non sono presenti numerosi edifici vecchi, nemmeno nel suo centro.
**Ed è effettivamente di recente costruzione**.

{{< image src="made_in_tashkent.jpg" alt="Tombino Made in Tashkent" caption="Tashkent" >}}

Nel 1966, alle 05:23, {{< external_link "https://en.wikipedia.org/wiki/1966_Tashkent_earthquake" "un terremoto" >}} distrusse l'80% della città; il bilancio ufficiale (__made in URSS__) parla di 15 morti --- mentre altre fonti parlano di 200 morti.

La maggior parte degli edifici e delle moschee millenarie cadde rovinosamente a pezzi.

Si salvò il {{< external_link "https://goo.gl/maps/mQDoAF3cN4gGUvTN6" "Teatro Navoi" >}} --- alla cui costruzione negli Anni Cinquanta partecipò **un gruppo di giapponesi**.

Le autorità sovietiche del tempo approfittarono allora dell'occasione per ricostruire la città secondo i loro crismi, stile e metriche sovietiche: viali ampi e lunghi, palazzi quadrati ed altissimi, immensi parchi.

{{< image src="lotte_city_hotel_tashkent.jpg" alt="Lotte City Hotel" caption="Hotel Lotte" type="wide-screen" >}}

Nel sottosuolo --- la metropolitana, che nulla ha da invidiare alle restanti dell'Unione Sovietica.

* * *

Tashkent è l'ultima fermata della **ferrovia transcaspica** che collega __Turkmensaby__ (iun Turkmenistan) a Tashkent attraverso il **deserto del Karakum**.

## Dove alloggiare

Gli hotel a Tashkent non mancano --- dai caravanserragli agli hotel di lusso fino all'{{< external_link "https://www.hilton.com/en/hotels/tastchi-hilton-tashkent-city" "Hilton" >}} --- con view sul Tashkent City Park.

La nostra scelta ricade sul {{< external_link "https://www.booking.com/hotel/uz/musafir.it.html" "Musafir Hotel" >}}.

Le camere erano silenzione ed il personale disponibile, cordiale. La colazione non ammetteva grande scelta ma era comunque varia ed abbondante.

Con il senno di poi non consiglio un hotel in questa zona perché particolarmente lontano da tutte le fermate della metro --- almeno 30-40 minuti a piedi --- e vi assicuro che dopo aver camminato in lungo ed in largo per i vialoni infiniti di Tashkent, aver attraversato parchi grandi come paesi, anche quei 30 minuti faranno la differenza per i vostri piedi.

{{< image src="tashkent_highway.jpg" alt="Strade di Tashkent" caption="Strade di Tashkent" type="wide-screen" >}}

Di **pro** c'è il fatto che l'hotel ha nei paraggi un **ottimo ristorante** --- il {{< external_link "https://g.page/baytalmandi?share" "Bai Al Mandi" >}} --- con possibilità di prepararvi un box da asporto per mangiarlo comodamente in hotel oltre **ad un banca** --- la **Asakabank** --- di cui sicuramente avrete bisogno per **convertire i vostri euro in sum**.

Nei paraggi anche un {{< external_link "https://goo.gl/maps/YscptUGvX3F78n1u7" "negozio di alimentari" >}} in cui potrete acquistare cibarie; tuttavia non fateci l'abitudine perché questo genere di negozi diventeranno inesistenti allondanandovi dalla città e viaggiando nel **vero uzbekistan**.

Il vantaggio dell'hotel è comunque quello di essere "nelle vicinanze" (in verità non proprio, ma nel frattempo che sarete arrivati alla fermata della metro dall'hotel sarete davvero vicini) sia del [Chorsu bazar]({{< ref "#chorsu-bazar" >}} sia del [Parco Nazionale dell'UZbekistan]{{< ref "#parco-nazionale-dell-uzbekistan" >}} (che abbiamo optato per non includere nell'itinerario per mancanza di tempo).

* * *

Il nostro aereo con partenza da **FCO** (Roma Fiumicino) ed operato da [Uzbekistan Airways]({{< ref "compagnie-aeree/uzbekistan-airways/index.md" >}}) è atterrato alle ore 4:30 locali; il tempo di sbrigare le formalità doganali ed arrivare (tramite __transfer__) in hotel che -- alle 6:00 circa -- il sole stava albeggiando.

Riposiamo due ore, ci alziamo più devastati che mai --- facciamo colazione --- ed usciamo.

## Come spostarsi

### Metro

{{< image src="metro_entrata.jpg" alt="Entrata della Metro di Tashkent" caption="Entrata della metro" type="wide-screen" >}}

Tashkent è l'unica città dell'Asia Centrale ad avere un sistema metropolitano.

{{< image src="tashkent_metro_map.png" alt="Mappa della metro di Tashkent" caption="Mappa della Metro Tashkent" >}}

La singola corsa costa __1400 Sum__ ed andranno pagati prima di entrare all'interno della metro, di volta in volta --- in quanto ogni biglietto è valido esclusivamente per la stazione in cui viene acquistato.

Le stazioni della metro **sono delle vere e proprie opere d'arte** --- in pieno stile sovietico.

In effetti sia l'odore sia le porte d'ingresso hanno un rimando dal passato --- già visti e sentiti **a Minsk, a Mosca, a San Pietroburgo, a Kiev a Tbilisi e pure a Baku**.

{{< image src="metro_fermata_2.jpg" alt="Fermata della metro di Tashkent" >}}

L'interno --- con grande sorpresa --- è all'altezza delle migliori stazioni di Mosca per cura, colori ed illuminazione.

{{< image src="metro_fermata.jpg" alt="Fermata della metro di Tashkent" type="wide-screen" >}}

### Taxi

Come già detto nella [parte introduttiva]({<< ref "" >}}) ogni autovettura è un potenziale taxi. Alzate il pollice ed iniziate a fermare; qualcuno nel giro di istanti si fermerà.

Qualora non siate di indole avventurosa --- **Yandex Taxi** funziona discretamente bene a Tashkent.

{{< appbox name="Yandex Taxi" img="https://play-lh.googleusercontent.com/OHQ4EKBXtp99QHmxKP17rq5ACNddPukcMt_wnRSx4c5QfOqUg5hAJfbtUay8X4CD7OS3=w240-h480-rw" package="ru.yandex.taxi">}}

## Cosa vedere

Seppur Tashkent sia una città da 2 milioni di abitanti --- ***la più popolosa dell'Asia Centrale*** --- con un minimo di organizzazione sarà possibile visitarla nel giro di una giornata.

Il nostro giro inizia dal **Musafir Hotel**; il sole è già alto in cielo nonostante l'ora ed il clima è piacevolmente mite.

Percorriamo verso sud la __furqat uliza__ -- parallela al **Tashkent City Park** fino alla piazza {{< external_link "https://goo.gl/maps/V4NcTZDB2kJjBTJG7" "Flag of Uzbekistan" >}}.

{{< image src="bandiera_uzbekistan.jpg" alt="Piazza della Bandiera dell'Uzbekistan" caption="Flag of Uzbekistan" type="wide-screen" >}}

Da qui puntiamo verso Est -- lungo la __Islam Karimov uliza__ ed arriviamo al __Teatro Navoi__.

### Teatro Navoi

{{< posizione "https://goo.gl/maps/Bdd5VmTN4kjyidgH9" >}}

{{< image src="teatro_navoi.jpg" alt="Teatro Navoi" caption="Teatro Navoi" type="wide-screen" >}}

Come già accennato (e ribadito qui per solo gusto di completezza) --- fu costruito nella seconda metà degli Anni Quaranta con la partecipazione di **un gruppo di giapponesi** --- è una delle poche strutture a non essere crollata nel terremoto del 1966.

Nei suoi pressi troverete delle toilette pubbliche custodite da una signora responsabile di gestire gli incassi ed il decoro dei servizi.

A prescindere che abbiate o no necessità di servirvi del bagno --- approfittatene e fate un giro in quelli che sono dei **tipici servizi sovietici** come si incontrano ancora nei valichi di frontiera (mi hanno subito ricordato il confine Polacco-Ucraino). Per la modica somma di __2000 Sum__ avrete diritto all'accesso, ad un pezzo di carta igienica ed all'uso del servizio. L'**experience** però, in questo caso, è quel che conta.

### Broadway street

{{< posizione "https://goo.gl/maps/UkkFrCAn9DyBF5us5" >}}

In verità il suo vero nome è __Sailgokh street__.

Dal **Teatro** puntate verso {{<external_link "https://goo.gl/maps/a9kATxDqgxqRFyeUA" "Broadway street" >}} --- così chiamata perché la sera popolata dalla movida di Tashkent e ricca in intrattenimenti.

{{< image src="broadway_Street.jpg" alt="Broadway street in Tashkent" caption="Broadway street" type="wide-screen" >}}

### Piazza di Amir Temur

{{< posizione "https://goo.gl/maps/2yVgkGwJqvcaJtqx9" >}}

Dalla _Broadway street_ puntate direttamente verso il {{<external_link "https://goo.gl/maps/quiZVeEAEFriGkj88" "parco di Amir Temur" >}} --- con al suo centro la maestosa statua con allo sfondo il magico e famosissimo **Hotel Uzbekistan**.

{{< image src="amir_temur_statua.jpg" alt="Statua di Amir Temur" caption="" >}}

La statua ritrae Tamerlano a cavallo, in marcia. Per quanto la sua morte avenne durante una spedizione --- nel territorio kazako --- non morì in battaglia ma, pare, a causa di una polmonite --- durante la sua spedizione invernale.

### Hotel Uzbekistan

{{< posizione "https://goo.gl/maps/DVsTmZkKQEiHNHjF7" >}}

La prima cosa cui rimanda --- per la sua immensa struttura e la piazza su cui incombe --- è **l'Hotel Ucraina** a Kiev.

{{< image src="hotel_uzbekistan.jpg" alt="Hotel Uzbekistan" caption="Hotel Uzbekistan" type="wide-screen" >}}

La pianta dell'edificio, costruito nel 1974, è ad **angolo ottuso**. Le sue 223 stanze nel corso degli anni sono state ammodernate per offrire standard occidentali.

Nei piani superiori è disponibile il servizio **ristorante** e **bar**.

* * *

Per quanto le recensioni su __Booking.com__ lascino qualche perplessità --- la struttura è {{< external_link "https://www.booking.com/hotel/uz/hotel-uzbekistan-tashkent.it.html" "prenotabile sul sito" >}}.

* * *

Prendiamo la metro dalla fermata subito a lato dell'Hotel --- dalla fermata **Amir Temur Hiyoboni**. Direzione: **Bodomzor**.

### La torre della TV

{{< posizione "https://goo.gl/maps/dhD16peFWhfuT4pf9" >}}

La fermata della metro "più vicina" è **Bodomzor** --- sulla **linea verde**.

In verità non è poi così vicina perché dalla fermata alla torre dovrete camminare per 30-40 minuti verso Nord --- costeggiando il **Parco acquatico**.

{{< image src="radisson_blue_tashkent.jpg" alt="" caption="" >}}

Approfittatene per studiare i paraggi, il lungo viale, le auto, le persone.
Non importa il fatto di avere solo due ore di sonno sulle spalle: siamo comunque emozionati al pensiero di essere __nel magico Centr'Asia__.

{{< image src="tv_tower.jpg" alt="Torre della TV di notte" caption="Tashkent TV Tower" >}}

* * *

L'ingresso alla Torre costa __40000 Sum__ e tramite ascensore potrete accedere ai **piani 7 e 8**.

Una volta pagato l'ingresso tuttavia dovrete passare i **severissimi** controlli di sicurezza: lasciate negli stipetti eventuali zaini o borse e passerete attraverso un __metal detector__.

Dall'ingresso all'ascensore per i piani però vi troverete a percorrere un corridoio con **tante piccole miniature** di TV Tower dal mondo. Curioso come ogni città abbia la sua --- particolare e distinguibile dalle altre --- in una tacita sfida a quale città abbia la TV Tower **più particolare**.

{{< image src="tv_tower_inside.jpg" alt="Interno della TV Tower di Tashkent" caption="Torri della TV nel mondo" type="wide-screen" >}}

Prendete l'ascensore e godetevi il panorama.

{{< image src="tv_tower_view.jpg" alt="Vista ad Est dalla Torre della TV" caption="" type="wide-screen" >}}

#### Piano VII

Il primo piano che esploriamo è il VII.

Questo piano circonferenziale che offre cucina fast-food basata su pietanze tipiche locali. Posto molto __basic__, spartano ed economico.

Rimaniamo un po' delusi dalla __location__ e decidiamo di andare oltre, al piano successivo.

#### Piano VIII

{{< image src="tv_tower_view_2.jpg" alt="Vista Nord dalla Torre della TV" caption="" >}}

La vera perla si trova all'VIII piano.

{{< image src="tv_tower_ristorante.jpg" alt="Ristorante all'VIII piano della Torre della TV" caption="" type="wide-screen" >}}

E' disponibile un ampio menù di cibo e di bevanda --- tranquillamente consumabile sulla piattaforma che per sua struttura tenderà a girare permettendovi di fare un giro completo in circa un'ora.

{{< image src="tv_tower_dettaglio.jpg" alt="Dettaglio del ristorante della Torre della TV" caption="" type="wide-screen" >}}

Questo, in teoria. Durante la nostra permanenza la piattaforma circolare era ferma --- permettendoci di consumare una fresca **Sarbast** (birra tipica uzbeka) con **view sulla city** ed osservare il sole che lentamente cade oltre l'orizzonte e la sua coltre di foschia --- **in Turkmenistan**.

{{< image src="tv_tower_dettaglio_2.jpg" alt="Dettaglio del ristorante della Torre della TV" caption="" >}}

Il nostro primo tramonto uzbeko lo consumiamo qui --- a poco meno di 375 metri d'altezza. E alle 18:15.

{{< image src="tv_tower_tramonto.jpg" alt="Tramonto dalla Torre della TV" caption="" >}}

Finiamo di consumare che il sole è già completamente scomparso ed ha lasciato il posto al buio; per noi la serata volge al termine.

Per qualcun altro, però, parrebbe iniziare.

{{< image src="tv_tower_proposta_matrimonio.jpg" alt="Proposta di matrimonio alla Tashkent TV Tower" caption="Vuoi sposarmi?" type="wide-screen" >}}

**Speriamo dica __si__**.

### La Minor Mosque

{{< posizione "https://goo.gl/maps/efxXDYzyT9GB5kmg6" >}}

La fermata della metro "più vicina" è, in questo caso, **Minor** --- sempre sulla **linea verde**. Qualora veniate però dalla **Torre della TV** forse vi conviene passare direttamente dalla TV Tower alla Moschea senza passare dalla Metro.

{{< image src="minor_mosque.jpg" alt="Minor Mosque" caption="" type="wide-screen" >}}

La moschea infatti risulta essere discretamente lontana dalla fermata a lei intotolata --- rendendo più comodo ed agevole scendere a ***Bodomzor**. L'unica insidia di questa scelta sta nel fatto che dovrete attraversare la strada in un punto ben preciso (al di sotto del cavalcavia, nella strada del **Radisson**) perché più in là --- procedendo verso la moschea --- ***la strada diventerà inattraversabile***.

* * *

Il sole è tramontato da parecchio ed l'escursione termica inizia a farsi sentire: non appena il sole cala è un attimo passare da 25°C a 10°C.

Per tornare all'hotel ripercorriamo la strada a ritroso --- fino a **Bodomzor**. Da qui prendiamo la metro e concordiamo per viaggiare fino alla fermata **Alisher Navoi**.

### Tashkent City Park

{{< posizione "https://goo.gl/maps/gao5DFN8McgqaPht8" >}}

Dalla fermata all'hotel ci troviamo "obbligati" ad attraversare il **Tashkent City Park**.

{{< image src="tashkent_park.jpg" alt="Tashkent City Park" caption="" type="wide-screen" >}}

Nel parco, vastissimo e sconfinato, fontane danzanti e colorate ballano al ritmo di musica. L'**Hilton Hotel** --- anch'esso --- si illumina ora di un colore, ora di un altro, a ritmo della colonna sonora riprodotta.

Il tutto è molto scenografico, rilassante. I colori sono variopinti.

{{< image src="tashkent_park_2.jpg" alt="Scorcio del Tashkent City Park" caption="" >}}

Il tutto mi ricorda [Tbilisi ed il suo parco]({{< ref "racconti-di-viaggio/georgia-azerbaijan/day-8-tbilisi" >}}). Davvero impressionante.

## Cosa vedere // pt. 2

Di seguito un'altro elenco di attrattive da vedere ma che noi abbiamo tralasciato perché nella nostra tabella di marcia Tashkent occupava **un solo giorno**. Tuttavia parrebbero meritare di essere visitate.

Chi dice che a Tashkent "non c'è nulla e basta dedicarle un giorno" --- non dice una cosa corretta :)

Tashkent è una città immensa, dinamica, che necessita di tempo per essere vissuta ed esplorata.

### Chorsu bazar

{{< posizione "https://goo.gl/maps/ZxBAU2apNfEbxYtb7" >}}

### Madrasa di Barak Khan

{{< posizione "https://goo.gl/maps/bGtwuun59Xwqhp139" >}}

### Parco nazionale dell'Uzbekistan

{{< posizione "https://goo.gl/maps/h9ajnBSqV9cRFDF3A" >}}

Rinominato successivamente "Parco di Alisher Navoi"

### Anchor lokomotiv park

{{< posizione "https://goo.gl/maps/TkRKvXwkFqnbBMer8" >}}

## Dove mangiare

Ancora non lo sapevamo, ma **dove mangiare** sarà il tasto dolente per tutto il resto del viaggio.

Questa sezione potrebbe anche chiamarsi __dove **non** mangiare__ e sarebbe comunque un nome appropriato.

Non abbiamo grandi pretese sul cibo --- a patto che vengano rispettate le minime condizioni igieniche necessarie.

### Former Plov Center

{{< posizione "https://goo.gl/maps/nMenoroRGb7Bmbwt8" >}}

Ci fidiamo in modo approssimativo di un altro blog italiano e finiamo --- nei pressi della TV Tower --- in un posto chiamato **Former Plov Centre**. Qualora arriviate all'ora di pranzo, intorno alle 12:30/13:00, potrete assistere all'antica preparazione del **plov**, piatto tipico uzbeko.

{{< image src="plov.jpg" alt="Plov" caption="" type="wide-screen" >}}

Due plov, una bottiglia d'acqua: __85000 Sum__ (al cambio __8.6€__)

### Bai Al Mandi

{{< posizione "https://g.page/baytalmandi" >}}

Nei pressi del nostro hotel; offre cucina tipica ed internazionale in un ambiente piacevole, distinto ed elegante. Un peccato aver avuto la necessità dei __box per il take-away__.

* * *

Torniamo in Hotel, devastati dal viaggio e dall'immensità di Tashkent.
Le distanze si confermano in pieno stile sovietico: **sconfinate**.

Mangiamo e ci mettiamo a letto.

L'alba arriva presto --- quando si è in Uzbekistan.




