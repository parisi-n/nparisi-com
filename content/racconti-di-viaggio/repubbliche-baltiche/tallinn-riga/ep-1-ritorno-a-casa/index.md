---
title: "Tallinn-Riga: ritorno a casa // Ep. 1"
date: "2022-01-02"
image: "images/cover-back-tallinn.jpg"

summary : "Un viaggio che ha il sapore del passato, poco turistico. City-break nell'ex-URSS nel periodo tra i più freddi ma anche tra i più magici."
categories : [ "racconti-di-viaggio", "repubbliche-baltiche" ]
tags : [ "travel" ]

showToc : true
type: "article"
---

## Un po' di storia

{{< capital_letter_open >}}
Approcciare il viaggio che viene è un vivere del tutto personale, quasi privato. Ognuno ha il suo, personale, insindacabile.
Mi piace cercare di spiegare il mio punto di vista, affinchè sia da background e possa (in parte) spiegare il perché di certe considerazioni, talvolta ridicole anche ai miei stessi occhi.
{{< capital_letter_close >}}

### Coming home?

Erano i primi di Dicembre del 2015 quando, con altri studenti provenienti dalle più strane parti del mondo, transitai per un piccolo pomeriggio a Tallinn, in attesa del traghetto che ci avrebbe portato a Helsinki.

Nel frattempo ciò che chiamano Vita si è frapposta tra me e quello che definisco "la mia seconda casa" (nel senso lato del termine).

Fino a Ottobre.

### It's really coming home

Mentre sfogliavo pigramente le offerte sui voli alla ricerca di qualcosa di appetitoso, l'occhio cade su Tallinn.

Tallinn, a Dicembre, si veste di bianco e diventa incantata: le luci calde ed arancioni che riflettono sulla neve opaca, il vin brulé, il freddo che scalda il cuore e sfredda mani e piedi ma, soprattutto, **i mercatini di Natale**.

Dal pensiero all'azione passa ben poco. Prendo il telefono e scrivo a **G.**; il resto dell'avventura sta dietro le parole di questo e dei post successivi.

## L'itinerario

Nulla di particolarmente elaborato o da mal di testa: arrivo a Tallinn la notte, {{< external_link "https://www.booking.com/hotel/ee/old-town-baltic-antique-lai-street-privat-entrance-tallinn1.it.html" "l'appartamento" >}} prenotato tramite {{< external_link "https://www.booking.com/" "Booking.com" >}} in centro (che vi sconsiglio nei mesi invernali in quanto decisamente non organizzato per il freddo tallinese).

Giorno intero a Tallinn e partenza l'indomani all'alba per Riga (tramite LuxExpress ❤️).
Pranzo, resto della giornata a Riga e partenza l'indomani per il ritorno in Italia.

Un viaggio _touch and run_, ma che mi ha permesso di respirare l'aria dell'Est: sovietica, fredda, aggressiva.

E poi, sentir parlare russo ad ogni angolo, mi ricorda tanto di _the times we had_ ― come direbbe la città di Tallinn, le cui scritte si fanno portavoce del suo credo.

## Parole in corsa

Solitamente scrivo in differita, a viaggio concluso e, spesso, ad emozioni metabolizzate. Che poco hanno di reale, di emozione sincera, che vanno dritte al cuore ed allo stomaco.

Questa volta, però, mi sono impegnato.

Ho allestito una _writing station_ dotata di schermo (Note 10.1) e tastierina BT. Roba misera, poco instagrammabile. Però mi ha permesso di scrivere considerazioni ed emozioni a caldo. Forse banali, ma almeno sincere.

{{< image src="parole_in_corsa.jpg" alt="Writing station parole in corsa" caption="Parole in corsa" >}}

## L'equipaggiamento

La Norvegia ci ha (ri)dato i rudimenti per viaggiare in tempo di pandemia, godendo comunque serenamente dei posti. Ci ha ridato il ritmo del viaggio, lo spirito di esplorare ed affidarci (talvolta con grande pentimento) alla sorte.

{{< image src="powerbanks.jpg" alt="Powerbanks" >}}

Questa volta però niente trolley ma un normale zaino dalle dimensioni leggermente superiori a quelle consentite dalle normali compagnie ma che, all'occorrenza, può diventare estremamente capiente.

{{< image src="accessori_1.jpg" alt="Powerbanks" caption="Flatlay degli accessori" >}}


### Thule Subterra

Indeciso fino all'ultimo sullo zaino da portare ― ho optato per il nuovo acquisto {{< affiliate_link "thule-subterra-34" "Thule Subterra 34L" >}}.

{{< image src="thule.jpg" alt="Thule Subterra 34L" caption="Thule Subterra 34L indossato" >}}

Il vecchio zaino delle avventure obiettivamente non permetteva un comfort adeguato soprattutto una volta caricato per bene.

Questo zaino offre tutto ciò di cui avrei avuto necessità: il comodo organizer interno che si sfila permette una buona organizzazione (e facilità) del vestiario e del suo contenuto, senza compromettere la rapidità con cui è possibile accedervi.

Lo scomparto per il laptop alloggia tranquillamente il mio vecchio (ma perfetto per il mio uso) __Samsung Note 10.1 2014__.

La particolarità dello zaino sta nel poterlo ampliare tramite il roll-up superiore che permette di guadagnare spazio extra qualora ne abbiate necessità (fin troppo grande). In viaggio c'è sempre qualcosa che non ci sta nello zaino: con questo sistema avete (quasi) del tutto risolto.

{{< image src="thule_2.jpg" alt="Thule Subterra 34L aperto" caption="Thule Subterra 34L aperto" >}}

#### Le dimensioni

Le dimensioni dichiarate per il Thule Subterra 34L sono *52 x 31 x 23 cm*.

Di seguito un quadro sinottico delle dimensioni massime accettate dalle compagnie aeree low-cost più comuni (a Dicembre 2021):

|` `| Dimensioni |
|:-:|:-:|
| Thule Subterra | 52 x 31 x 23 cm |
| EasyJet | 45 x 36 x 20 cm |
| Ryanair | 40 x 25 x 20 cm |
| WizzAir | 40 x 30 x 20 cm |

Da usare a vostro rischio e pericolo come __small bag__ per i viaggi.

### Canon M50

Ormai fedele compagna di viaggio. Piccola, compatta, qualità di tutto rispetto. Non sono un fotografo, non mi intendo di fotografia. Ho solo il piacere di immortalare qualche scatto durante i viaggi e, all'occorrenza, avere la possibilità di stamparli.
Permette una qualità comunque superiore rispetto alle foto scattate col telefono (un "vecchio" ma ancora produttivo Note 9) ― eliminando tutta la parte di post-produzione _AI-based_ fatta dal microprocessore.

{{< image src="canon_m50.jpg" alt="Canon M50 ed il suo obiettivo 32mm f1.4" caption="Canon M50 ed il suo obiettivo 32mm f1.4" >}}

Invece del solito corredo fotografico, questa volta ho optato per un singolo obiettivo: un po' per metterlo alla prova, un po' per mettermi alla prova. Scattare con un corrispondente 50mm _full frame_ può essere talvolta limitante, ma bastano pochi passi indietro per creare ottime composizioni.

### Lowepro camera bag

Dimensioni adeguate per ospitare il corpo macchina Canon M50 con l'obiettivo Canon 32mm f1.4 con altre due batterie.

{{< image src="lowepro.jpg" alt="Lowepro ― Gear Up" caption="Lowepro ― Gear Up" >}}

Il {{< affiliate_link "lowepro-gearup-m" "Lowepro GearUp M" >}} (*M* sta per *Medium*) risulta essere della dimensione perfetta anche per trovare alloggio all'interno della valigia, dello zaino in di qualunque altra borsa.

All'interno oltre al corpo macchina con l'obiettivo ― sono riuscito a trasportare anche *due batterie* di scorta, la *piastra di ricarica* ed qualche altro piccolo gadget.

### Crypto.com Card

Ero indeciso fino all'ultimo se inserirla tra l'equipaggiamento o no. Quando si trattano questo tipo di argomenti, si finisce sempre per passare per il "venditore d'aria fritta di turno".

Ebbene, dopo la Norvegia ho provato la carta Ruby (la base) che permette un cashback del 2% su tutte le spese effettuate tramite carta.

Durante il viaggio ho praticamente pagato tutto con carta: dal caffè, ai biglietti del bus/tram, al vin brulé nei mercatini di Tallinn, ai souvenir, all'hotel.

{{< image src="crypto.jpg" alt="Carta Ruby ― Crypto.com" caption="Crypto.com VISA Debit Card ― Ruby" >}}

Nessun problema, nonostante sia una VISA.

Vi lascio il referral link {{< external_link "https://crypto.com/app/994e2df6tt" "qui">}}, qualora vogliate dargli uno sguardo. L'iscrizione tramite referral da diritto ad un bonus di 25$ (a me e a voi) in CRO qualora decidiate di applicare per la carta Ruby (o superiore).

## Due giorni

Due giorni ― per due città ― per due post. Non ho mai scritto di queste due città: sono come Jack Dowson per Rose nel film _Titanic_ . Per quanto non ne abbia mai parlato con nessuno ― è stato il suo unico e vero amore.

In origine il viaggio era organizzato per trascorrere due giorni a Tallinn, ma poi l'ingordigia ha preso il sopravvento, e quindi **arrivo** a Tallinn e **partenza** da Riga.

{{< image src="bgy_to_tll.jpg" alt="Bergamo Airport ― Gate to Tallinn" >}}

## L'itinerario

* **Day #1**: [Tallinn]({{< ref "/racconti-di-viaggio/repubbliche-baltiche/tallinn-riga/ep-2-the-times-we-had/index.md">}})
* **Day #2**: [Riga]({{< ref "/racconti-di-viaggio/repubbliche-baltiche/tallinn-riga/ep-3-riga/index.md">}})

Andiamo.


