---
title: "Kyrgyzstan // Song-Kul e la ricerca di KD // Ep. 5"
date: "2023-11-06"
image: "images/iurt_camp_songkul_nord_2_header.jpg"

summary : "Tappa critica del viaggio: raggiungere il lago Song-Kul a 3000 metri di quota ed esplorarlo. La visita acquisisce un valore aggiunto perchè stiamo cercando una persona: KD. Abbiamo un dono per lui da parte dei nostri amici, ospitati nella sua iurta alcune settimane prima."
categories : [ "racconti-di-viaggio", "kyrgyzstan" ]
tags : [ "travel", "kyrgyzstan" ]

showToc : true
type: "article"

---

{{< capital_letter_open >}}
Partiamo. Sappiamo che stiamo andando incontro alla **tappa critica** del viaggio. Ogni viaggio ha per definizione una _tappa critica_: è quella fase del viaggio un po' più complessa delle altre, in cui varie cose potrebbero andare male oppure ci sono più cose da gestire contemporaneamente ed il margine di errore è maggiore.
{{< capital_letter_close >}}

{{< image src="tong-songkul.jpg" caption="Il percorso da Tong a Song kul" >}}

**Questa è una di queste.**

{{< image src="aquila_2.jpg" alt="Aquila che vola" >}}

Questa è la giornata che da _Tong_, villaggio con tutti i servizi — ci porterà sull'altipiano del **lago Song-Kul** in cui saremo solo noi, le nostre provviste, le nostre capacità di _problem solving_ e di adattamento — oltre alle nostre capacità comunicative di russo: **lassù non funziona internet**.

Staremo per quasi due giorni senza poter comunicare con il mondo esterno, o poter comunicare in caso di pericolo. E' in queste situazioni che ci si rende conto quanto l'uso di internet — che in certe circostanze banalmente si traduce nell'uso del _traduttore online_ o del _video su Youtube_ che ci aiuti a fare una certa cosa — sia ormai estremamente radicato nella nostra quotidianità.

In questi due giorni **dovremmo farne a meno**. E tante cose, lassù, possono andare storte.

**E andranno storte**.

Ma procediamo con ordine.

{{< video src="pan_piana_issykkyl_sud.mp4" >}}

{{< box "orange" >}}
Poichè sarete in montagna, con un altitudine media sui 3000mt slm, il sole vi brucerà senza pietà.

Una buona strategia sarebbe dunque di munirsi di crema solare o di maglia a maniche lunghe apposite onde evitare bruciature (come nel nostro caso).
{{< /box >}}

## Dove dormire

Potrà sembrare banale ma mai, come in questo caso, dovrete prenotare un alloggio onde evitare di rimanere senza un tetto per dormire.

Che poi, probabilmente un tetto lo trovereste comunque, ma orientarvi al buio, senza riferimenti e senza strade, senza sapere dove sono i vari _campi di iurte_ — potrebbe essere una delle cose più difficili da fare.

Abbiamo in mente la direzione [da prendere una volta raggiunta la cima](#delle-vecchie-foto) e vediamo numerosi _iurt camp_ che potenzialmente ci potrebbero accogliere, ma ci facciamo ammaliare dall' {{< external_link "https://www.booking.com/hotel/kg/yurt-camp-quot-tuz-ashuu-azamat-quot-in-song-kol-lake.it.html" "Azamat Iurt Camp" >}} per la presenza **dell'acqua calda, della luce all'interno della iurta e di toilet con wc** — che però si trova in direzione (Nord) esattamente opposta alla direzione verso cui ci saremmo diretti (Ovest).

Confidiamo però sul fatto che potremmo finire di circumnavigare il lago… **ma mai ci saremmo aspettati una tale vastità** con chilometri e chilometri e con tempi di percorrenza davvero estremi che rendono le distanze ancora più complesse da colmare.

Questo campo non lo suggeriamo nè lo sconsigliamo ma, in base al vostro itinerario, considerata l'ubicazione all'estremo Nord con un'unica via di accesso, a meno che non siate di passaggio magari seguendo la _route #16_ potrebbe non essere un buon compromesso.

## Il percorso

Dopo aver visionato i vari percorsi possibili, di cui tre segnalati sul libro {{< affiliate_link "explore-kyrgyzstan" "Explore Kyrgyzstan" >}} come off-road, decidiamo di percorrere quel che, almeno sulla carta, sembrava essere il più carrozzabile.

{{< video src="follow_me_horizontal.mp4" type="wide-screen" >}}

### Quattro differenti percorsi

Troviamo quattro itinerari, di cui tre offroad: sono le route #15 (Song-Kul da Est), route #16 (Song-Kul da Ovest) e route #17 (Song-Kul da Sud). In più le mappe indicano una strada o comunque un percorso apparentemente carrozzabile (confermatoci anche dall'agenzia di noleggio), sempre da Est.

{{< video src="cavallo_corsa.mp4" >}}

### Il nostro percorso

{{< box "orange" >}}
Come detto anche in passato non siamo esperti di fuoristrada. Si potrebbe dire che la nostra prima esperienza in prima persona con l'off-road è stata proprio questa in Kyrgyzstan.

Proprio per questo non abbiamo voluto osare ma anzi abbiamo preferito percorrere sempre le strade più semplici ma — non per questo — meno panoramiche.
{{< /box >}}

Da _Tong_ puntiamo verso {{< external_link "https://maps.app.goo.gl/JPiaDu7qo9dw5SFN8" "Kochkor" >}} e da lì seguiamo le indicazioni per {{< external_link "https://maps.app.goo.gl/NbpJi1puhctShG617" "Naryn" >}}. Dopo circa 40km da Kochkor in direzione Naryn troverete una delle **tre** strade disponibili per arrivare fino a Son Kul.

Non facciamo in tempo a lasciarci sulla destra gli ultimi bracci d'acqua del Lago Issyk-Kul che subito ci imbattiamo in un nuovo altipiano, per lo più lagunare, con la strada che si snoda alla sinistra della pozza d'acqua.

{{< image src="prateria_drone.jpg" alt="Prateria con un lago superficiale, si vedono delle mucche in prossimità dell'acqua, a sinistra" type="wide-screen" >}}

In profondità — vari animali pascolano in libertà, pace, tranquillità, quasi fuori dal tempo.

{{< image src="mucche_prateria.jpg" alt="Mucche nella prateria" type="wide-screen" >}}

Gli spazi sono infiniti. Ce ne rendiamo conto anche solo con la vista, per il fatto che il nostro occhio non deve continuamente mettere a fuoco oggetti vicini ma, anche vagando verso l'orizzonte, non si riesce ad intravederne la fine.

Siamo davvero piccoli rispetto alla Natura che, imperiosa, ci circonda — e ci osserva, durante il nostro viaggio, silenziosa.

{{< image src="landcruise_montagne.jpg" alt="Land Cruiser a bordo strada con le montagner come sfondo vista dal drone" type="wide-screen" >}}

Approfittiamo di un attimo di pausa per far vagare un po' il drone, mentre siamo bordo strada della **A365** poco dopo quello che, su Google Maps, è segnato come il confine {{< external_link "https://maps.app.goo.gl/BVgyFBU9q4MbQR2F9" "della regione Issyk-Kul con la regione di Naryn" >}}.

La strada peraltro non solo sembra particolarmente nuova ma, fatta eccezione per cartelli o segnaletica orizzontale che di notte con i fari fiochi dell'auto è quantomeno essenziale — anche buona.

Ci rendiamo presto conto del perchè: per strada incontriamo tantissimi camion merci **cinesi** che transitano attraverso il Kyrgyzstan per portare le merci in Kazakhstan e probabilmente fino alla Federazione Russa.

Questa strada fa probabilmente parte di un'opera di ammodernamento delle infrastrutture (che abbiamo incontrato da Karakol a Tong) per migliorare il trasporto delle merci **dalla vicina Cina**.

{{< image src="strade_kochkor_2.jpg" alt="Strada asfaltata con cunette laterali" type="wide-screen" >}}

Arriviamo a Kochkor e decidiamo, verso la periferia, di **fare il pieno ad entrambi i serbatoi del nostro Land Cruise** mettendo in pancia ben 90L nel primo serbatoio + 40L nel secondo serbatoio.

{{< image src="costo_benzina_kochkor.jpg" alt="Distributore benzina con prezzi" >}}

Siamo fiduciosi ci bastino ma, se anche non fosse, ci mettiamo come limite ¾ di serbatoio: se a ¾ di serbatoio ancora non abbiamo raggiunto la sommità, con la benzina rimanente, in discesa, non avremmo problemi a tornare nel centro abitato più vicino.

Dopodichè, partiamo. Direzione **Naryn**.

{{< image src="cartello_naryn_sonkol.jpg" alt="Strada con cartello che indica le direzioni per Naryn e per Song Kul" caption="Direzione: Song Kul" >}}

Ci lasciamo l'ultimo villaggetto alle spalle.

{{< image src="strade_kochkor.jpg" alt="Strada principale che attraversa un villaggio" >}}

Nel giro di breve, ci troviamo in modo quasi claustrofobico sovrastati da montagne immense, nella cui valle si snoda la strada che stiamo percorrendo.

Dopo circa 40 km di strada, ben tenuta, ben strutturata, con curve mai aspre ma sempre dolci ed ampie, arriviamo all'incrocio che stavamo cercando, desiderando ed anche, in un certo modo, temendo — scarsamente segnalato da cartelli, ma sicuramente ben presentabile.


{{< image src="montagne_valle.jpg" alt="Strada che si snoda tra le montagne" type="wide-screen" >}}

Il segnale del telefono l'abbiamo perso ormai da circa un'ora: abbiamo inviato l'ultimo sms a casa in periferia di Kochkor.

{{< image src="catena_montuosa_songkul.jpg" alt="Strada, una macchina e le montagne come sfondo" >}}

Ci assale per un attimo un brivido: ansia misto ad un senso di solitudine tecnologica. Da circa un'ora siamo solamente noi, noi stessi, il nostro _problem solving_, le nostre mani.

## La salita

Riconosciamo il "cancello" di ingresso che segna l'inizio dell'avventura. Il cellulare non prende già più da svariati km. E' ora di pranzo e decidiamo di mangiare in quel che sembra a tutti gli effetti una _linea di partenza_.

Abbiamo il nostro {{< affiliate_link "thermos-12v" "thermos 12V" >}} in funzione da un po' ed arriviamo che l'acqua è praticamente in ebollizione.

{{< image src="gate_songkul.jpg" alt="Cancello di ingresso per Song Kul" >}}

Organizziamo un'area per pranzare sfruttando un tavolo sotto la pensilina che probabilmente fungeva, in tempi URSS, come stop degli autobus — e mangiamo.

La strada ci aspetta.


{{< image src="diramazione_strada_songkul.jpg" alt="Strada verso Song Kul" >}}

Anche se sterrata le condizioni sono comunque accettabili. E' possibile tenere una buona andatura, e sappiamo che ci attendono 50km per arrivare alla sommità, più probabilmente il doppio per esplorarlo.

{{< image src="song_kol_inizio_strada.jpg" alt="Strada sterrata verso Song Kul" type="wide-screen" >}}

L'andatura lenta, con alla guida {{< affiliate_link "frupari-instagram" "@frupari" >}} — mi consente di ammirare le cime delle montagne, le loro asperità ma anche le curve dolci che la terra compie prima di inasprirsi verso il cielo.

{{< image src="catena_montuosa_2.jpg" alt="Colline e montagne con cielo azzurro" type="wide-screen" >}}

Sulla mappa sembra una piccola zona, ma più ci addentriamo e saliamo e più ci rendiamo conto di quanto, anche qui, gli spazi siano **sconfinati**

{{< image src="catena_montuosa_3.jpg" alt="Montagne e cielo azzurro con un paletto segna-strada in primo pian" type="wide-screen" >}}

Alterniamo salite, anche ripide, quasi a strapiombo — senza alcuna protezione — con la scarpata ed il diruppo a destra e la spalla della montagna a sinistra, in cui guidare con calma e pazienza — nei tratti di altipiano, che ci fanno illudere di essere lì lì per arrivare.

{{< image src="catena_montuosa_4.jpg" alt="Gola tra le montagne" type="wide-screen" >}}

La tratta con i tornanti, potenzialmente pericolosa **soprattutto in caso di piogge** perchè la spalla della strada o del costone della montagna potrebbe cedere — in verità si rivela abbastanza semplice da percorrere, pur con le dovute cautele ed andatura.

{{< panorama src="panorama_sentiero_salita.jpg" title="Sentiero per la salita" >}}

Continua la nostra salita finchè non arriviamo a questo cancello. Sono circa le 15:30, il cancello è chiuso ed è addirittura legato. Come fosse una proprietà privata o un'area inaccessibile… pensiamo che forse è stato chiuso per via dell'inizio della stagione invernale, e ci rattristiamo. Tanta fatica, tante speranze, tanti sogni che si infrangono, tutti insieme e contemporaneamente, su un cancello chiuso.

{{< image src="cancello_songkol.jpg" alt="Cancello sulla sommità di Song Kul" caption="Cancello sulla sommità" type="wide-screen" >}}

Ci penso un attimo e poi agisco: mi avvicino al cancello, slego la fune, faccio cenno a {{< affiliate_link "frupari-instagram" "@frupari" >}} di passare. **Nel frattempo arriva un camion da bestiame in direzione opposta**. Ansia. Finchè non passa pure lui e… **mi fa cenno con la mano come per ringraziarmi di avergli aperto il cancello**.

Risalgo in macchina e faccio cenno: **andiamo!**

* * *

Non tardiamo a capire a cosa effettivamente il cancello possa servire… forse a recintare il bestiame?

{{< image src="pascolo_songkul.jpg" alt="Pascolo dopo il cancello di Song Kul" type="wide-screen" >}}

Dopo averlo attraversato scorgiamo un piccolo pascolo praticamente ovunque ci giriamo.

{{< image src="pascolo_songkul_2.jpg" alt="Pascoli sparsi" >}}


## Delle vecchie foto

{{< vimeo src="940370667" type="vertical-9x16">}}

### In cima

La sommità è come l'avevo immaginata e sognata: strade sconfinate che conducono in posti ignoti. La strada come percorso della vita, la macchina come mezzo di conoscenza e di esplorazione.

In mezzo, il niente ed il silenzio.

{{< image src="songkul_strada_2.jpg" alt="Land Cruiser con strada dritta diretta verso il lago con ai lati erba secca" >}}

Abbiamo constatato di non essere gli unici a trafficare nella zona dopo aver visto il camion di bestiame al varco, ma presto incrociamo altre macchine, altri **colleghi esploratori**.

{{< image src="songkul_strada_3.jpg" alt="Macchina che solleva polvere durante la corsa" >}}

Mandrie di cavalli popolano l'altipiano, sparsi in gruppi a perdita d'occhio.

In lontananza, però — si scorge **il Lago Song-Kul**.

{{< image src="strada_verso_songkul.jpg" alt="Strada che porta al Lago Song Kul" >}}

{{< box "blue" >}}
Il cavallo — insieme all'aquila — si può considerare come **l'animale nazionale** a tutti gli effetti.

Rappresenta, infatti, il mezzo di locomozione principale per il popolo kyrghizo di tradizione nomade, e per spostarsi nei territori sterminati ed impervi che la terra del luogo propina.

Ad aver la pazienza e la passione dell'equitazione, non avrete difficoltà a trovare dei percorsi a cavallo con cui potrete arrivare a Son-Kul passando nei pressi del **percorso #16** (ovvero passando da Nord-Ovest).
{{< /box >}}

{{< image src="cavalli_songkul.jpg" alt="Cavalli sulle rive del lago Song Kul" >}}

Peraltro questi cavalli, dispersi nell'immensità, solitari, conferiscono un'atmosfera ancora più drammatica e romantica a tutto l'ambiente.

{{< image src="cavallo_songkul_3.jpg" alt="Cavalli che brucano l'erba" type="wide-screen" >}}

Il drone, che di tanto in tanto facciamo volare costeggiando le rive del lago Song-Kul, ci offre una prospettiva differente e un punto di vista alternativo alla sconfinatezza che noi, a livello di terra, riusciamo ad apprezzare.

{{< image src="altipiano_songkul_2.jpg" alt="Cavallo che bruca l'erba con sullo sfondo il lago Song Kul e le sue montagne" caption="Song Kul in una foto" type="wide-screen" >}}

I padroni assoluti di queste strade sono i **Land Cruiser**. Tuttavia bisogna prestare molta attenzione perchè di tanto in tanto il sentiero tracciato si conclude con **dei grandi fossati** e finirci dentro con l'auto equivale a farsi **molto male** quando non addirittura distruggere l'auto!

{{< image src="landcruise_songkul_2.jpg" alt="Mucche sulle rive del lago Song Kul" >}}

Questa foto panoramica rende solo in parte l'idea di **sconfinato** che percepiamo girando attorno al lago.

{{< panorama src="panorama_songkul.jpg" alt="Polvere sollevato da Land Cruiser in movimento" title="Song-Kul" >}}

Da quando abbiamo raggiunto la sommità abbiamo percorso già altri 50km circumnavigando il lago. Ci siamo diretti infatti subito verso Sud e poi verso Ovest — seppur la nostra iurta si trovasse **in direzione opposta**, verso Nord.

Perchè? Avevamo una missione da portare a termine.

### Alla ricerca della iurta perduta: KD

Pochi giorni dopo la metà di Agosto tre amici sono stati ospitati da una famiglia nomade kirghiza quando hanno raggiunto, in piena notte, nel loro percorso **verso la Mongolia**, la sommità del lago.

{{< image src="cavalli_zoom_songkul.jpg" alt="Cavalli che brucano l'erba" >}}

La missione è semplice quanto potenzialmente complessa, senza internet e senza riferimenti geografici: trovare questa famiglia e portare loro alcune foto scattate insieme.

{{< image src="foto_kd.jpg" alt="Foto di una famiglia con nello sfondo il lago Song Kul" >}}

L'unico riferimento in nostro possesso: delle coordinate GPS che, nel caso di nomadi, potrebbero non essere più attuali…

Però ci rimbocchiamo le maniche e ci rechiamo verso le coordinate in cui erano montate le tende, usando le foto delle tende come confronto per identificare la iurta in mezzo a tante iurte sparse anche parecchi km di distanza.

Fermiamo alcune persone, alcuni allevatori.

{{< image src="iurte_persone_tramonto_songkul.jpg" alt="Iurte, un gruppo di persone e in lontananza il lago" type="wide-screen" >}}

Comunicare è difficile: loro parlano kirghizo stretto ed il mio russo non è sufficiente a compendere appieno ciò che vorrebbero dirmi. Ma non demordiamo e portiamo a casa qualche indizio: si chiama KD (_ch-d_) e si è allontanato nei pascoli. Indossa una **felpa rossa**. Tuttavia le indicazioni per trovare la sua iurta sono inconcludenti.

{{< image src="iurte_landa_uzb.jpg" alt="Campo di iurte con un furgoncino UZB parcheggiato" type="wide-screen" >}}

La ricerca ci da la possibilità di esplorare l'antipiano, scorgendo numerosi insediamenti di iurte (alcuni veri e propri ostelli per turisti).

{{< image src="uomo_song_kul.jpg" alt="Uomo che cammina sulle rive del lago" type="wide-screen" >}}

Durante la raccolta di informazioni incontriamo anche una **ragazza austriaca**, lì per due settimane, che viveva in una iurta come collaboratrice (forse una ragazza alla pari???). E' il padrone della casa dove vive che, dopo essere stato interrogato con un traduttore offline da questa ragazza, ci da indicazioni un po' più precise.

{{< image src="npmelano_informazioni.jpg" alt="Io mentre chiedo indicazioni ad un cavaliere con un bambino" >}}

Arriviamo nel posto indicato: la iurta sembra corrispondere, ma ne troviamo solo una invece di tre. Il dubbio ci assale, forse non siamo nel posto giusto… Butto un occhio dentro la iurta (aperta), si scorgono all'interno degli oggetti che nella foto sono piazzati fuori.

Aspettiamo alcuni minuti, nel frattempo ponderiamo: sono le 18:30 e ci rimangono massimo un'altra ora di luce piena, prima che calino le tenebre. La guida al buio, in queste strade, rischia di essere estremamente pericolosa.

Finchè a cavallo non arriva un uomo (con un martello!!) che ci avvicina con molta diffidenza. Gli urlo "_izvinite, vy KD!?_" . Continua ad avvicinarsi, ed io ripeto la domanda non ricevendo risposta. Sventolo anche le foto, non pensando che forse — nato e cresciuto in mezzo al nulla, in cui anche poco è tanto — non possa avere idea di cosa sia una fotografia.

Si avvicina, ci presentiamo, gli racconto chi sono e perchè lo cercavo. Gli mostro le foto. Nel suo sguardo la diffidenza scompare; capisce che siamo amici e veniamo in pace. Ricambiamo, con un gesto di fratellanza, il suo buon cuore quando ha ospitato i miei amici nel cuore della notte senza far loro troppe domande.

{{< image src="npmelano_kd.jpg" alt="Io e KD" >}}

Gli chiedo delle altre iurte, e mi racconta che le ha spostate per seguire il pascolo. La prossima sarebbe stata quest'ultima rimasta.

In una foto ci sono i miei amici che vanno a cavallo; {{< affiliate_link "frupari-instagram" "@frupari" >}} mi chiede di intermediare se sia possibile per lei salirci…

Il resto è in questa foto.

{{< image src="frupari_kd_cavallo.jpg" alt="Frupari a cavallo e KD che lo conduce a piedi" type="wide-screen" >}}

Il tempo passa ed è sempre più tardi. Chiediamo a KD quale sia la strada più veloce per arrivare al nostro _iurt camp_ e ci suggerisce di far la strada a ritroso… Dapprima eravamo decisi ad andare verso Nord, pensando di non aver inteso la risposta, ma poi decidiamo di fidarci: se non altro era una strada che già conoscevamo.
Da dove siamo arrivati al nostro _iurt camp_ dove passeremo la notte ci distanziano quasi 70km. Di quella strada in cui la velocità massima senza che vibri il cervello è massimo 30km/h.

Salutiamo KD, ma ci tratteniamo ancora un po': **la ruota anteriore-destra è sgonfia in modo anomalo**. Monto il compressore ed in 10 minuti sembra riprendersi.

In tutto questo — siamo stanchissimi. Non sembra, ma questo genere di strade stanca particolarmente. Il livello di attenzione deve essere sempre alto, e correre perchè si ha fretta non è una soluzione.

{{< image src="strada_sponde_songkul.jpg" alt="Strada sterrata con cavalli ai lati" type="wide-screen" >}}

Il sole inizia a calare, la foschia inizia a farsi strada — la strada si vede ancora ma sappiamo che lo sarà ancora per poco.

{{< image src="songkul_tramonto_foschia.jpg" alt="Foschia al tramonto" type="wide-screen" >}}

Inforchiamo la via opposta, ma non facciamo molta strada prima che mi renda conto che la ruota inizia a sgonfiarsi… **inizia a fare anche freddo**, a 3000mt di quota, e sostituire la ruota non è (ancora) una soluzione.

{{< image src="strada_sponde_songkul_2.jpg" alt="Strada con a margine una bandierina del Kyrgyzstan che sventola, rotta" >}}

Il buio si impadronisce velocemente anche dell'antipiano del lago Song-Kul, incurante dei nostri problemi e delle nostre preoccupazioni crescenti. Smettiamo anche di fare "video diari"; il timore per il non fare in tempo ad avere un tetto prima delle tenebre inizia a farsi strada.

{{< image src="iurte_foschia_tramonto.jpg" alt="Iurte al tramonto con la foschia che sopraggiunge" >}}

Finchè arriva la notte.

{{< image src="strada_songkul_notturna.jpg" alt="Fari della macchina di notte" >}}

## Verso il nostro Yurt camp

Arriviamo al bivio Nord-Sud, qualche km dopo il cancello — che ormai non si vede assolutamente più nulla. Sono le 20:30 ma potrebbe essere anche mezzanotte. E' una notte in teoria con la luna piena, ma che tarda a sorgere. E nel frattempo stanchezza, nervosismo, ansia, paura, sconforto iniziano a farsi strada nei pensieri — anche se nessuno lo manifesta ed anzi, con {{< affiliate_link "frupari-instagram" "@frupari" >}}, ci diamo man forte con pensieri positivi.

C'è poco di positivo, però, in questa storia: la gomma necessita di essere gonfiata sempre più spesso, è buio pesto, è freddo e non abbiamo la minima idea di quale sia la strada. Ci fermiamo al bivio iniziale per un po', per cercare di capire anche con le mappe offline a nostra disposizione, se effettivamente quello sia un percorso o un sentiero praticabile.

Nel frattempo inizio a disperarmi, tra me e me.

{{< video src="strada_notte.mp4" type="vertical_9x16" >}}

Finchè in lontananza — non scorgiamo dei fari, velocissimi.

Si fermano in prossimità della nostra auto. Non parlano inglese, parlano russo.

Ci chiedono se necessitiamo di aiuto. Gli dico che non son sicuro quella sia la strada per l'**Azamat iurt camp**; _my znayem, sledovat'_ — l'unica cosa che riesco a capire.

Li seguiamo.

Dalla velocità che usano e dalla scaltrezza con cui passano da un sentiero all'altro sembrano della zona o comunque che conoscano la strada. Fatichiamo addirittura a stargli dietro, sia per i cambi di direzione sia per la velocità.

Non esagero se dico che abbiamo percorso i 20km — dal bivio allo _iurt camp_, in meno di mezz'ora, forse 20 minuti.

Ci fermiamo al primo insediamento (alcune tende completamente **al buio**), un russo scende, parla con una persona — risale in macchina e riparte.

{{< image src="iurta_notte.jpg" alt="Campo di iurte di notte visto dall'interno dell'auto" >}}

Finchè non arriviamo davvero, intorno alle 22, all'Azamat iurt camp.

La cena è già servita, ma è avanzato qualcosa. Conosciamo i nostri salvatori: sono di San Pietroburgo, e quella è **la loro prima volta lì**. Con noi è presente un driver di una comitiva — sbronzo fino alla punta dei capelli.

Ci presentano la iurta, l'ultima della serie. All'interno numerosi animali tra cui mosconi, falene e altri insetti con le ali. Accanto si sente un cavallo che rumina, a tratti nitrisce, e perfino defeca a pochi metri dalla tenda.

Le lenzuola sembrano sporche, per cui {{< affiliate_link "frupari-instagram" "@frupari" >}} insiste affinchè chieda di cambiarle.

Non c'è luce, non c'è il wifi come invece ci sembrava di aver letto nella descrizione, non c'è l'acqua calda.

{{< image src="iurt_camp_notte.jpg" alt="Iurte vista notturna" type="wide-screen" >}}

**All'interno della iurta fa davvero freddo** — per cui speriamo che i piumoni datici siano sufficienti. Proprio per evitare di dormire in letti dubbiosi, mi ero portato il sacco a pelo e, dopo tanti giorni di viaggio in valigia, è arrivato il momento di usarlo.

Quando ci siamo rassegnati a dormire al freddo, devastati emozionalmente, stanchi ed un po' prostrati (di bello, a viverlo, non sembrano ci siano molte cose) — arriva un uomo che carica la stufa di carbone ardente.

{{< video src="stufa_al_monossido.mp4" type="vertical_9x16" >}}

Il terrore di rimanere intossicati dal monossido ci fa dormire con la porta e la tenda aperta (per cui nuove bestie volanti hanno fatto il loro ingresso dopo una prima pulizia praticata all'interno...). Fino alle 4, quando mi alzo per chiudere: il fuoco si era spento ed il gelo esterno si era preso anche l'interno.

## L'alba e la doccia fredda

{{< vimeo src="940370788" type="horizontal">}}

Dormiamo (quello sicuramente, ma il letto non è comodissimo) ma alle 6 devo uscire per forza dalla iurta.

{{< image src="iurt_camp_parcheggio.jpg" alt="Iurt camp alle prime luci dell'alba" type="wide-screen" >}}

Arrivato alla macchina — la sorpresa: **la ruota è completamente a terra**. Monto il compressore, accendo l'auto e inizio a gonfiarla. Cinque minuti ed il compressore decide di abbandonarci (dopo averci aiutato notevolemente la sera prima).

C'erano 4°C e ricordo perfettamente il freddo che congelava le mani e mi impediva di muoverle.

Sconsolato — faccio partire il circo per la sostituzione della ruota con materiali a disposizione e con un crick assolutamente non adeguato al tipo di auto, tanto da necessitare di quasi un'ora di tentativi.

La testimonianza arriva in modo inaspettato dalla GoPro che era piazzata in modalità timelapse e che veniva rimossa per essere portata in auto, ancora accesa.

{{< image src="sostituzione_gomma_songkul.jpg" alt="Sostituzione della ruota bucata" caption="Fotobomb inedita" type="wide-screen" >}}

Dopo vari tentativi e l'aiuto di forza bruta di un astante finalmente riesco a sostituire la ruota — giusto in tempo per la colazione.

Più sereno, mi lancio in qualche foto e volo con il drone per ammirare il paesaggio circostante, rimasto anonimo la sera prima.

**E' davvero spettacolare**.

{{< panorama src="pano_songkul.jpg" title="L'alba a Song-Kul" >}}

{{< box "orange" >}}
L'indomani capiamo perchè KD ci avesse suggerito di rifare la strada a ritroso: sul versante Nord **non è presente un sentiero** in quanto prevalentemente terreno montuoso.

Arrivati ad un certo punto saremmo stati incapaci a proseguire, o se avessimo proseguito sarebbe stato pericoloso a causa di frane — ci dicono il giorno dopo.
{{< /box >}}

{{< image src="iurt_camp_songkul_nord.jpg" alt="Iurt camp alle prime luci dell'alba" type="wide-screen" >}}

## La discesa

{{< image src="songkul_strada_4.jpg" alt="Auto che percorre una strada serpiginosa e dissestasta" >}}

Ripercorriamo il percorso a ritroso e rimaniamo perplessi da come — tra tutti gli _iurt camp_ **addirittura fronte lago** (con cui avrei potuto fare foto decisamente migliori rispetto a quelle della montagna che son riuscito a fare) che abbiamo incontrato durante la nostra corsa notturna — la nostra scelta sia ricaduta proprio **sul più distante**.

{{< image src="iurte_rive_songkul.jpg" alt="Iurt camp, lago Song Kul e le montagne nello sfondo" type="wide-screen" >}}

Ci impressionano anche le condizioni della strada, che la sera prima abbiamo percorso in modo dissennato ed un po' imprudente.

{{< image src="landcruise_songkul.jpg" alt="Land Cruiser percorre strade dissestate sulle rive del lago" type="wide-screen" >}}

Tuttavia le sponde ci offrono uno scenario semplice, sempre uguale — ma ogni volta diverso: insediamenti di iurte con qualche cavallo sulle rive del lago.

La parte Est differisce in modo marcato per paesaggi rispetto alla parte Ovest — che ci ha visto alla ricerca di KD la sera prima.

{{< image src="rada_songkul.jpg" alt="Rada con cavalli" type="wide-screen" >}}

## Mamma, stiamo tornando!

Ci lasciamo le ultime iurte in riva al Lago alle spalle, e ci prepariamo alla discesa.

{{< image src="iurte_songkul_2.jpg" alt="17 iurte con due cavalli sulle rive del lago Song Kul e sullo sfondo le montagne" type="wide-screen" >}}

Il tempo è contato e dobbiamo essere a Bishkek prima delle 18 — per poter restituire la macchina. E Bishkek dista dal lago Song-Kul oltre 400km.

{{< youtube id="FhBSmVmv7Tc" caption="La discesa da Song-Kul">}}

Senza contare che dobbiamo quanto prima cercare un gommista per riparare la gomma — onde evitare ulteriori imprevisti che sicuramente non ci permetterebbero di tornare a Bishkek entro l'orario stabilito.

Faccio volare il drone — ma con un po' di timore: ho paura che la regina dei cieli lo adocchi e me lo porti via 😆

{{< image src="aquila.jpg" type="wide-screen" >}}

Però — forse complice l'idea che sappiamo già la strada che ci aspetta — questa volta ci godiamo un po' di più il paesaggio.

{{< image src="songkul_montagne.jpg" alt="Paesaggio montuoso" type="wide-screen" >}}

Scendiamo, scendiamo.

{{< image src="songkul_strada_1.jpg" alt="Gola tra le montagne" >}}

Sempre più in basso, fino ad arrivare quasi alla strada maestra — asfaltata.

{{< image src="strada_sterrata_songkul.jpg" alt="Strada del ritorno con un pezzo di muso con lo stemma del Land Cruiser" >}}

Questi scenari — lo so già — mi mancheranno da impazzire.

Ricordare del pericolo quando si è ormai al sicuro fa nascere nel cuore un sentimento di _nostalgia_.

{{< image src="strada_sterrata.jpg" alt="Strada sterrata con dei cavalli a lato" >}}

Inizio a scrivere un sms — anche se non avremo campo prima dei prossimi 40-50km.

_"Mamma stiamo bene, tutto ok, stiamo partendo. Quando leggerai questo messaggio saremo già diretti verso Bishkek"_.

* * *

Puoi leggere [l'episodio #6 qui]({{< ref "racconti-di-viaggio/kyrgyzstan/ep-6-bishkek/index.md" >}}).

Se invece vuoi leggere quali sono stati i preparativi per il *Kyrgyzstan* puoi farlo su [questo post]({{< ref "/racconti-di-viaggio/kyrgyzstan/ep-0-preparativi/index.md" >}}).