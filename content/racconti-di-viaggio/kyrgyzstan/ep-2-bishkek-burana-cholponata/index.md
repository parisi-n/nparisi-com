---
title: "Kyrgyzstan // Bishkek, Burana Tower e Cholpon-Ata // Ep. 2"
date: "2023-10-16"
image: "images/burana_header.jpg"

summary : "Bishkek è la nostra seconda capitale del Centro Asia, in cui arriviamo in modo _old style_, con un vecchio bus con alle spalle qualche milione di km, cigolante e scomodo, viaggiando come dei veri _local_ perchè anche questo, in fondo, è viaggiare."
categories : [ "racconti-di-viaggio", "kyrgyzstan" ]
tags : [ "travel", "kyrgyzstan" ]

showToc : true
type: "article"
---

{{< capital_letter_open >}}
Le frontiere poste al confine degli Stati che un tempo appartenevano ad un unica bandiera — quella dell'URSS — evocano nell'immaginario collettivo un posto buio, austero, con il grigio come colore principale — protetto da guardie armate i cui volti non lasciano trasparire emozioni se non l'austera convinzione di servire per un bene superiore.

La frontiera tra Kazakhstan e Kyrgyzstan invece è una struttura moderna, o comunque ben conservata, con varie componenti in vetro che conferiscono un aspetto minimale e luminoso, anche nelle giornate più cupe.
{{< capital_letter_close >}}

{{< image src="kyrgyzstan_flag.jpg" alt="Bandiera del Kirghizstan disegnata sul fianco di una montagna vista dal finestrino dell'auto" caption="Kirghizstan" >}}

## Il bus Almaty-Bishkek

La città di Almaty è collegata alla città di Bishkek da un bus che parte dalla {{< external_link "https://maps.app.goo.gl/JhpXJyzha72raYGi8" "stazione di Sayran" >}} con una frequenza di **cinque volte al giorno**: _08:00_ , _10:00_ , _12:00_, _14:00_, _18:00_ — al costo di **3 280 ₸** (circa 7€).

{{< image src="almaty_stazione.jpg" caption="Entrata della stazione dei bus di Almaty" type="wide-screen">}}

L'interno della stazione è estremamente ordinato, trasmette un'aria austera e solenne. Sembra quasi di essere dentro un museo.

{{< image src="almaty_stazione_interno_1.jpg" alt="Interno della stazione dei bus di Almaty" >}}

Il tabellone analogico, con indicate le tratte e gli orari — concorre ancor di più all'idea di ordine, meticolosità, precisione ma soprattutto **immutabilità**.

{{< image src="almaty_stazione_interno_2.jpg" alt="Tabellone della stazione dei bus di Almaty" >}}

Da {{< external_link "https://ma-sairan.kz/" "questo sito" >}} potrete farvi un'idea della varie destinazioni raggiungibili da questa stazione, degli orari e del costo da sostenere.

{{< image src="strada_kyrgyzstan.jpg" alt="Strada polverosa con auto e camion verso il confine Kirghizstan-Kazakhstan" >}}

Il viaggio dura circa _3 ore e mezza_ (anche se la durata può essere più o meno variabile in base alla congestione della stazione di frontiera) ed bus attraverserà la frontiera kazaka-kirghiza a **Korday** dopo circa 2 ore e mezza.

{{< image src="strada.jpg" alt="Strada dissestata con auto" >}}

Il bus con cui viaggerete avrà probabilmente svariati milioni di km alle spalle, comfort pari a zero, finestrini inesistenti, aria condizionata funzionante a tratti; **vestitevi dunque a strati** per potervi agilmente spogliare in caso di troppo caldo.

{{< image src="bishkek_almaty_bus.jpg" alt="Bus designato per la traversata Bishkek-Almaty di derivazione italiana" caption="Il bus" >}}

Sembra incredibile pensare che fino a qualche anno fa anche i nostri bus erano dotati di esattamente questi comfort, eppure si viaggiava comunque e comodamente. Anche senza poter aprire un finestrino.

Fare questo genere di viaggi equivale a fare un viaggio nel tempo — alla scoperta di come eravamo.

Con piacere e con un po' di simpatia notiamo come il bus in verità sia alla sua (minimo) seconda vita, proveniendo da una ditta italiana di autostrasporti.

* * *

Il bus è abbastanza capiente (è un bus turistico) quindi difficilmente rimarrete senza passaggio; noi abbiamo fatto (e pagato con carta) il biglietto direttamente in stazione. Forse perchè i primi giorni di settembre — ma non era particolarmente affollato.

{{< image src="cartello_uzbekistan_kyrgyzstan_kazakhstan.jpg" alt="Cartello di segnaletica stradale" >}}

Il viaggio prevede una sosta.

{{< image src="stazione_servizio.jpg" alt="Stazione di servizio" caption="La sosta" type="wide-screen" >}}

Alternerete tratti a quattro corsie ben asfaltati, a tratti non asfaltati — man mano che vi avvicinerete alla frontiera.

{{< image src="strada_cartello.jpg" alt="Strada con numerosi cartelli di limite di velocità" caption="La strada" type="wide-screen">}}

La frontiera, invece, vi lascerà probabilmente sorpresi: di austero e sovietico ha ben poco, ed anzi sembra di fare una passeggiata in una galleria di vetro al coperto.

{{< image src="confine.jpg" caption="La frontiera kirghiza" type="wide-screen" >}}

Passerete prima attraverso il controllo kazako e, successivamente — ovviamente a piedi e con i bagagli — attraverso il vaco kirghizo.

{{< image src="kyrgyzstan_dogana.jpg" caption="La frontiera kazakha" >}}

Ci sorprende però che il passaggio non avvenga a ciel sereno ma attraverso un tunnel a vetrata che in caso di intemperie potrebbe risultare la cosa più bella che vedrete nelle prossime ore.

{{< box "blue" >}}
Prestate attenzione a non acquistare le simcard **kirghize** prima di aver effettivamente superato la dogana. Una serie di persone, più o meno affidabili, cercherà di vendervene una in modo insistente — ovviamente sovrapprezzandola.

Attraversate la frontiera, cambiate 20€ (**che siano perfetti ed intonsi**) ad uno dei tanti _money exchange_ che troverete ed acquistate una sim (nel nostro caso _Beeline_ con 10GB di traffico internet incluso) al costo di _245 som_ (circa 2,50€).
{{< /box >}}

{{< image src="stazione_servizio_kiosk.jpg" alt="Kiosk lungo strada" type="wide-screen" >}}

Lungo strada vediamo numerosi _punti di sosta_ che abbiamo imparato a riconoscere e apprezzare durante i chilometri percorsi in Uzbekistan.

Arriviamo a Bishkek sul far della sera, intorno alle 19:30. Calato il sole la temperatura all'interno del bus si è fatta più umana e vivibile. Ad accoglierci un grande traffico. Tentiamo inutilmente di chiedere all'autista di fermarsi ove fosse possibile vista la vicinanza col percorso al nostro hotel ma è stato irremovibile: lo stop sarà alla **stazione centrale**.

{{< image src="bishkek_traffico.jpg" alt="Strade di Bishkek all'ora di punta" type="wide-screen">}}

La stazione, forse complice anche l'orario, appare spopolata e decadente. Ricorda, in un certo senso, il decadentismo e l'incuria che ci aveva trasmesso la [stazione di Tbilisi]({{< ref "racconti-di-viaggio/georgia-azerbaijan/day-5-night-train/index.md" >}})

{{< image src="bishkek_stazione.jpg" alt="Stazione di Bishkek" caption="Stazione di Bishkek" type="wide-screen">}}

## Il noleggio dell'auto

Ho già parlato dell'[auto a noleggio]({{< ref "/racconti-di-viaggio/kyrgyzstan/ep-0-preparativi/index.md#Come-spostarsi" >}}) nel post introduttivo, e non avrei potuto che parlarne bene perchè alla registrazione dei documenti è seguita una bella chiacchierata su dove avremo potuto andare e dove invece erano i posti vietati.

Ci spiega anche il motivo per cui nessuna assicurazione offre una polizza _kasko_ per l'auto: in Kyrgyzstan solo una piccola percentuale del territorio è servito da strade, il restante territorio è montano ed è servito da passi o strade di montagna senza manutenzione — quando non addirittura percorribili se non con fuoristrada specifici e gomme adatte — per cui il rischio di distruggere l'auto per valanghe, ribaltamenti, smottamenti **è elevatissimo**. Per questo motivo venivamo invitati a studiare bene le zone **vietate da contratto** e per cui **il mancato rispetto avrebbe comportato un'ammenda pari a 5000$**.

Abbiamo spiegato il nostro itinerario e ci son stati dati suggerimenti in merito.

Al momento della consegna delle chiavi dell'auto, però...**l'intoppo**: **non sono presenti i documenti all'interno**, cui seguono le scuse di rito e la promessa che, se fossimo ritornati da lì a due ore, un loro impiegato si sarebbe adoperato per recuperare copia dei documenti.

Passano le due ore, in cui nel frattempo non facciamo assolutamente nulla perchè con i bagagli al seguito, decidiamo semplicemente di attendere.

**Alle 14:00, dopo tre ore di attesa**, riusciamo a prendere effettivo possesso dell'auto e partiamo — a digiuno — alla volta di **Burana Tower**.

* * * 

Nell'attesa dei documenti ne abbiamo approfittato per andare a fare la spesa e comprare sia qualcosa per il pranzo ma anche per la cena, non sapendo cosa ci avrebbe aspettato a Cholpon-Ata e temendo di rimanere senza cibo.

I _noodles_ a tal proposito si sono rivelati una scelta vincente, anche considerato il {{< affiliate_link "thermos-12v" "thermos elettrico">}} a 12V che ci siamo portati dietro, per fare il caffè.

{{< image src="verso_burana_tower.jpg" alt="Cartello che indica Burana avenue" >}}

{{< box "blue" >}}
Se l'idea di maneggiare una cartina vera, cartacea, eccita almeno quanto noi e pensate possa aiutarvi a ricreare ulteriormente il mood _adventure_ — apprezzerete il negozio {{< external_link "https://maps.app.goo.gl/1kx14pt6C2BB8Y3n9" "Geoid" >}}.

Faticherete un po' a trovarlo: si trova al secondo piano di un palazzo a tre piani, all'interno di un condiminio. Le indicazioni sono scarse ma, seguendo esattamente la posizione fornita, lo troverete.

Per poco meno di 1€ porterete a casa una cartina stradale del Kyrgyzstan. Un po' inutile considerato che vi muoverete per la maggior parte del tempo usando _Yandex Map_ ma, visto il costo contenuto, perchè rinunciare a questo souvenir così retrò?
{{< /box >}}

## Burana Tower

{{< posizione "https://maps.app.goo.gl/CHBZdgrSpjvKrkTZ8" >}}

{{< image src="burana_tower_view.jpg" alt="Vista della vallata dalla sommità della torre di Burana" caption="Vista dalla sommità" type="wide-screen">}}

La _torre di Burana_ è il minareto più grande del Kyrgyzstan settentrionale e si trova a circa 80km da Bishkek. Per raggiungerla dalla capitale vi serviranno tra l'ora e mezza e le due ore.

{{< image src="kemin_rayon.jpg" caption="Cartello che indica inizio di una regione"  type="wide-screen">}}

Il tratto di strada che vi separa dalla capitale è particolarmente lungo per il costante **limite di velocità di 60km/h** con numerosissimi posti di blocco con tanto di **autovelox**. La strada ha comunque due corsie per senso di marcia, il che rende la guida comunque poco stressante se non per il fatto di guardare, continuamente, di rispettare il limite imposto.

{{< image src="autovelox_speedcamera.jpg" caption="Esempio di autovelox" >}}

[Yandex Map]({{< ref "/racconti-di-viaggio/kyrgyzstan/ep-0-preparativi/index.md" >}}) vi aiuterà sia ad individuare la strada sia a segnalarvi gli autovelox — **sia fissi sia mobili**. 

A piccoli tratti di strada extraurbani si alternano, quando non ci finiamo direttamente dentro seguendo il percorso della strada, villaggetti, ognuno dei quali ha un caratteristico e variopinto _cancello d'ingresso_ all'inizio della diramazione laterale che porterà poi al centro del villaggio.

{{< image src="cancello_ingresso_villaggio.jpg" caption="Cancello di ingresso ad un villaggio" >}}

Ogni villaggio che attraversiamo ci pare sostanzialmente identico al precedente, ma ciò che li distingue è il forte senso patriotico che permea l'aria, ovunque ci si giri si notano bandiere kirghize e rimandi al simbolo nazionale: **l'aquila**.

{{< image src="aquila_murales.jpg" alt="Murales con raffigurazione di un aquila" >}}

### Breve storia

La torre è quel che rimane oggi della città di Balagasun (città fondata alla fine del IX secolo d.c.) e fu costruito nell'XI secolo d.c. Nel corso dei secoli la città si è poi sviluppata facendo si che che quel rimane oggi — detto _zona di Burana_ — rappresentasse la periferia Ovest della città.

{{< image src="burana_tower_botola.jpg" caption="Botola sulla sommità della Torre di Burana" >}}

Originariamente alto 45 metri oggi ne raggiunge appena 25, e la ricostruzione visibile oggi è frutto di un restauro degli anni '70.
Venne inizialmente costruito come templio principale, circondato da altri minareti — andati distrutti nel tempo.

{{< image src="burana_tower_drone.jpg" alt="Torre di Burana e vallata vista dal drone" >}}

Burana era una tappa dell'**antica Via della Seta**

Attualmente esiste un villaggio omonimo a circa 6km di distanza.

La _Zona di Burana_ include sia la **torre** sia una serie di **pietroglifi**.

{{< video src="burana_drone.mp4" type="wide-screen" >}}

A parte troverete anche un **museo** il cui ingresso va pagato con un biglietto a parte.

### La leggenda

La leggenda legata alla torre narra invece che quest'ultima fu costruita per proteggere la figlia del _khan_ del tempo per cui, al momento dei festeggiamenti per la sua nascita, un chiaroveggente disse al padre che la figlia sarebbe morta a 16 anni a causa del morso di un ragno velenoso.

{{< image src="burana_tower_geometria.jpg" alt="Motivo ornamentale in altorilievo in mattoncini di terracota nella parete della torre" caption="Dettagli" >}}

Il khan, per evitarne la morte, fece erigere la torre al cui interno viveva la figlia e tutto ciò di cui aveva necessità veniva cautamente ispezionato per escludere la presenza di ragni velenosi.

Il giorno del suo 16 esimo compleanno — il padre le regalò un cesto di frutta fresca, anch'esso attentamente ispezionato. Ma non sufficientemente con scrupolo perchè la figlia, nell'atto di prenderne un frutto, fu morsa dal ragno velenoso e morì.

{{< video src="burana_pano.mp4" type="wide-screen" >}}

### Come raggiungerla

Sulla via che da Bishkek vi porta a Cholpon-Ata — uscite a _Tokmok_. Da qui seguite le indicazioni per **Burana**.

{{< image src="burana_tower_indicazioni.jpg" alt="Indicazioni per la torre di Burana" >}}

La strada che vi aspetta sarà mal curata, in mezzo ai campi kirghizi, finchè non arriverete al cancello della _Burana zone_.

{{< image src="burana_tower_strada_destinazione.jpg" alt="Strada campestre verso la torre di Burana" >}}

Prestate attenzione alle tempistiche perchè _il sito chiuderà alle 17 nel periodo invernale mentre alle 19 nel periodo estivo._

{{< image src="pov_auto_strada_camprestre.jpg" alt="Strada tra villaggi" type="wide-screen" >}}

### La zona

Il ticket di ingresso ha un **costo di 60som** da corrispondere all'ingresso, subito varcato il cancello.

{{< image src="burana_tower_cancello_ingresso.jpg" alt="Cancello di ingresso della torre di Burana" caption="Ingresso" >}}

Per raggiungere la sommità della torre dovrete prima arrampicarvi su una ripida scala a chiocciola esterna in ferro, dopodichè dovrete gattonare e farvi luce nella salita della scala a chiocciola interna, con una pendenza non da ridere ed un buio all'interno tanto che avrete necessità di farvi luce con una torcia per evitare di inciampare con il rischio di farvi anche malissimo.

La vista dalla sommità non è granchè.

{{< video src="burana_drone_2.mp4" type="wide-screen" >}}

Tuttavia ne abbiamo approfittato per riprendere un po' il fiato, mangiare e **far volare il drone {{< affiliate_link "DJI Mini Pro 3" "LINK AFFILIATO NON PRESENTE" >}} **.

I petroglifi hanno una faccia che trasmette simpatia, a tratti tenerezza :D per i più curiosi sull'argomento lo studio di ogni singola pietra potrebbe portarvi via un po' di tempo.

{{< image src="burana_tower_pietroglifi.jpg" alt="Pietroglifi nei pressi della torre di Burana" caption="I pietroglifi"  type="wide-screen">}}

* * *

Noi ci siamo limitati a poche, simpatiche, foto con quei faccioni eterni — perchè la nostra destinazione finale — Cholpon-Ata, era ancora ben lontana, e temevamo di dover guidare al buio. Cosa che poi, purtroppo, siamo stati obbligati a fare.

## Da Burana Tower a Cholpon-Ata

Lasciato Burana Tower, in direzione Balychky, ad un certo punto la strada diventa improvvisamente più scorrevole: **non è più presente il limite di velocità di 60km/h** e la strada assume la parvenza di una superstrada nostrana. Il limite si innalza a 90km/h ma gli insediamenti umani diventano via via più rarefatti, in una strada-serpentone che si articola, in salita, tra la valle delle montagne adiacenti.

{{< image src="pov_auto_sorpasso.jpg" alt="Strada quattro corsie da Bishkek a Cholpon-Ata"  type="wide-screen">}}

La strada che abbiamo percorso è la **strada del turismo** che porta i turisti dalla capitale alle località balneari, di cui la più famosa è Cholpon-Ata. Prospiciente alla strada — l'unico binario presente in tutto il Kyrgyzstan — del treno che **percorre la tratta Bishkek—Cholpon-Ata—Bishkek**.

{{< image src="pov_auto_4_corsie.jpg" alt="Strada quattro corsie da Bishkek a Cholpon-Ata"  type="wide-screen">}}

_E' la strada delle vacanze, del lago._

{{< image src="gate_issykkul_pubblicità_progresso.jpg" alt="Cancello per la sagoma delle auto"  type="wide-screen">}}

Non mancano gli _advertising_, dei veri capolavori: si spazia dalla Coca-Cola, a banche, ad altre attività. Ognuna con il proprio logo reso 3D e svettante.

{{< image src="cocacola_scritta_kyrgyzstan.jpg" alt="Sponsor Coca-Cola disegnato sul fianco di una collina" >}}

Il sole si fa sempre più arancione e le montagne, di terra rossastra, si incendiano sul tramonto — con il sole che si inclina sempre di più alle nostre spalle, abbandonando il tepore diurno e lasciando sempre più spazio ad un fresco irruento, che poco dopo sarebbe diventato **freddo** — anche a causa del vento che, sprezzante, si insinuava nelle valli e le percorreva.

{{< image src="pov_auto_4_corsie_2.jpg" alt="Strada" >}}

Sono "solo" 200km, dei quali da _Balychky_ in poi essenzialmente di quattro corsie, abbastanza curata, ma con limite 90km/h — limite difficile da superare anche per via di come si articola la strada, tra i tornanti della valle tra le montagne.

{{< image src="pov_auto_strada_1.jpg" alt="Strada quattro corsie che attraversa un villaggio"  type="wide-screen">}}

Arriviamo nel passo più alto del percorso, in cui un vento imponente ed una temperatura improvvisamente fredda si sono fatti spazio dopo i momenti cocenti del sole.

{{< image src="foto_passo_valico.jpg" alt="Mia foto con la Land Cruise 105 nel valico tra Bishkek e Cholpon-Ata" caption="Foto di rito" type="wide-screen">}}

Facciamo una foto rapida, sgranchiamo le gambe e proseguiamo.

{{< image src="pov_auto_carichi_sporgenti.jpg" alt="Furtgone con carichi sporgenti" >}}

E non possiamo fare a meno di immortalare certi _carichi sporgenti_... che suscitano pure qualche battuta, ma solo finchè qualche trasportatore non perde il carico (come è successo a noi con delle rotoballa di foraggio!) e solo la distanza di sicurezza ci ha evitato il peggio oltre una risata ed un battuta!

{{< image src="pov_auto_strada_2.jpg" alt="Cisterna con tappo artiginale" caption="Fantasioso tappo della cisterna"  type="wide-screen">}}

Per il resto la strada è spesso uguale, si ripete. Sempre uguale a se stessa. 

{{< image src="pov_auto_strada_3_monti.jpg" alt="Strada quattro corsie"  type="wide-screen">}}

E a tratti si snoda tra le montagne, altre su altipiani in cui sembra addirittura di star percorrendo una strada in pianura.

{{< image src="pov_auto_tra_montagne.jpg" alt="Strada quattro corsie tra le montagne" >}}

Ci incuriosiscono un po' certi cartelli, a cui non riusciamo a dare un chiaro senso, se non uno: la Cina sta investendo nella realizzazione delle infrastrutture anche in Kyrgyzstan (così come avevamo visto anni prima in Georgia), se non fosse che qui troviamo la cosa più coerente essendo le strade kirgize attraversate da tantissimi camion cinesi.

{{< image src="direzione_cholponata_scritte_giapponesi.jpg" alt="Cartello in cinese e russo sull'amicizia tra Kirghizstan e Cina" >}}

Sulla carta sono pochi km, ma vuoi per il limite di velocità (90km/h, quindi ottimo), vuoi per la strada...ci stanchiamo parecchio.

{{< video src="alla_guida.mp4" type="wide-screen" >}}

## Cholpon-Ata

Arriviamo a Cholpon-Ata a notte inoltrata — alle 21 circa.

{{< image src="residence_park_montagne.jpg" caption="Residence park e le montagne"  type="wide-screen">}}

Il paese conta 14'ooo abitanti ed è considerato un _paese-resort_ proprio perchè l'estate è la principale località balneare e turistica di tutta la zona del Kyrgyzstan settentrionale.

Nella zona sono presenti numerosissimi _sanatori_ e la fama di località turistica deriva dal tempo dell'Unione Sovietica in cui si era soliti organizzare _tour di massa_ per categorie di lavoratori.

A parte la strade principale, mediana, che taglia in due il paese dal lato più prossimo alle rive del lago Issyk-Kul, le restanti strade interne **sono strade bianche, mal segnalate, mal organizzate**.

Pensate: arrivate in un posto ignoto, alla ricerca del vostro alloggio, per le strade scarsamente illuminate, polverose, senza grandi indicazioni o insegne che vi indichino se siete nel posto giusto o meno.

Parcheggio l'auto nei pressi di dove il navigatore ci indica essere arrivati.
Il primo sentimento è quello di **timore**. Vedo delle persone in fondo alla via, vedo delle insegne mal illuminate ma per cui devo avvicinarmi. Chiedo a mia sorella di chiudersi in auto, e scendo.

Nel mentre che cerco di capire dove si trovi l'alloggio (in effetti su quella stessa via ce n'erano alcuni, con nome simile) — un ragazzo si avvicina e mi viene incontro — parlando prima in russo — poi in inglese.

**E' Djuan** — il figlio della proprietaria dell'alloggio.

Conoscere Djuan, un ragazzo sulla trentina, lo ammetto, mi ha svoltato la giornata. Pochi minuti di conversazione, ma mi sembra di conoscerlo da sempre.
Mi racconta del suo periodo all'estero a Singapore prima ed Hong Kong poi, in cui ha studiato _Economia e Finanza associato al Marketing_. Nonostante si trovasse bene lì, alcuni anni fa ha deciso di tornare nella sua terra, dov'è nato. Lavora in smart-working ed è felicemente insediato a Cholpon-Ata, dove vive con la famiglia.
Mi rassicura che il giorno dopo non avrei trovato lui ma, in caso di necessità — la sorella — anche lei fluente in inglese.

{{< image src="memoriale_grande_guerra.jpg" alt="Parco con monumento della Grande Guerra Patriotica" >}}

La madre non parla inglese. Ma sia lei sia la sorella sono persone squisite.
Ci sentiamo quasi a casa.

Ma soprattutto mi rassicura: **Cholpon-Ata è un posto tranquillo**.

{{< image src="i_love_cholponata_scritta.jpg" alt="Parco giochi con scritta I love Cholpon-Ata"  type="wide-screen">}}

### Il nome

Il nome del paese, tradotto dal kirgyzo, significa **padre delle stelle** — analogamente a [quanto visto per Almaty]({{< ref "/racconti-di-viaggio/kyrgyzstan/ep-1-almaty/index.md" >}}) che invece significa _padre delle mele_.

{{< image src="cholponata_statua.jpg" alt="Statua della Libertà" caption="Statua della Libertà" >}}

Questa statua ci ricorda qualcosa...dove l'abbiamo già vista? [Ma a Kiev, naturalmente!]({{< ref "racconti-di-viaggio/ucraina/kiev/ep-2-museo-guerra-grotte/index.md#kiev_vibes" >}})

### Dove dormire

L'offerta a Cholpon-Ata è prevalentemente rappresentata da guest-house con solo qualche hotel, che per le nostre date scelte non era disponibile. Inoltre {{< affiliate_link "frupari-instagram" "@frupari" >}} chiedeva insistentemente un'esperienza autentica e genuina come quella di una guest-house — rispetto ad una asettica dell'hotel.

Motivo per cui la scelta è stata quasi obbligata e, dopo aver studiato l'offerta, abbiamo prenotato {{< external_link "https://www.booking.com/hotel/kg/family-guest-house-cholpon-ata.it.html" "Family Guest House" >}}.

La camera è costruita in legno: il pavimento, le pareti, le mura esterne sono in legno. E' presente un climatizzatore ed il bagno è particolarmente scarno. Alcuni difetti, forse legati all'usura, non la rendono tuttavia una camera particolarmente elevata e, per la cifra spesa, considerati i prezzi medi — ci si aspettava di più. **Non sono presenti shampoo e gel doccia/sapone**, ma per fortuna avevamo con noi qualche confezione mono-uso da viaggio.

L'incontro con _Djuan_, però, è quel che ha reso la nostra permanenza serena.

* * *

Non immaginatevi Cholpon-Ata come un posto sperduto — perchè sperduto non è. Ci sono numerosi market alimentari con chiusura alle 23 ed {{< external_link "https://maps.app.goo.gl/AJDdYaaYBnud5JiS7" "uno, addirittura, aperto 24 ore su 24">}}.

Potete quindi star sereni che, anche arrivando stanchi ed affamati, Cholpon-Ata non vi lascerà senza cibo e acqua!

### Dove mangiare

E' lo stesso Djuan che ci suggerisce dove mangiare, anche considerata l'ora.

Ci rechiamo così (in auto, anche se relativamente vicino, proprio perchè le strade senza marciapiede e non illuminate le percepivamo come pericolose) a mangiare da {{< external_link "https://maps.app.goo.gl/AJDdYaaYBnud5JiS7" "Barashek" >}}.

Locale lussuosissimo, cibo squisito, **esperienza per me assolutamente top**. Qui ho mangiato uno dei migliori shashlik all'agnello di sempre!

{{< affiliate_link "frupari-instagram" "@frupari" >}} si "accontenta" di un lagman fritto, che tuttavia non la esalta.

Prendiamo addirittura il dolce.

### Cosa vedere

Se non siete di fretta, fare una passeggiata per le rive del lago potrebbe rivelarsi una piacevole camminata.

{{< image src="ammaestratori_aquile_dettaglio.jpg" caption="Addestratori di aquile" >}}

Il giorno della nostra passeggiata era atteso nel parco una personalità illustre per cui sono stati richiamati i vari addestratori di aquile, oltre a maestranza dell'artigianato tipico locale.

{{< image src="ammaestratori_aquile_gruppo.jpg" alt="Foto di gruppo degli addestratori di aquile"  type="wide-screen">}}

Cholpon-Ata è un paese di cui rimangono probabilmente i resti di un passato glorioso, e lo testimoniano le numerose fontane senza acqua, le statue presenti, i giardini pubblici non più curati o addirittura senza più piante.

{{< vimeo src="936195245" type="vertical-9x16" >}}

#### Residence Park

{{< posizione "https://maps.app.goo.gl/N3KoTyXqu5PS5D6P9" >}}

Centro culturale "Ruh Ordo" che include 5 cappelle delle quattro principali del mondo (Cattolica, Ortodossa, Islam, Buddismo, Giudaismo).

Il ticket di ingresso ammonta a _500 Som_ (circa 5€) e subito dopo una guida vi porterà in giro per il parco per un tour di circa 10 minuti illustrandovi le principali strutture e la storia del posto.

{{< image src="residence_park.jpg" alt="Parco all'interno del Residence Park"  type="wide-screen">}}

All'interno varie realizzazioni artistiche e architettoniche particolarmente fotografabili, quasi maestose.

{{< image src="residence_park_dettaglio_statua.jpg" alt="Dettaglio di una statua all'interno del parco" >}}

Nei pressi una spiaggia accessibile in cui (a piacere) poter fare il bagno con annesso acqua-park...nel lago!

Noi abbiamo evitato, ma solo perchè eravamo con i tempi contati 😁

{{< image src="rive_issikul_cholponata_dettaglio.jpg" alt="Spiaggia del lago Issyk-Kul" type="wide-screen">}}

Subito accanto, un attracco di imbarcazioni. Non saprei dire se l'imbarcazione fosse adibita all'uso privato o permettesse ad eventuali turisti di fare un tour del lago.

{{< image src="rive_issykkul_cholponata.jpg" alt="Battello ormeggiato sulle rive del Lago Issyk-Kul" >}}

#### I negozi lungo-lago

A ridosso delle rive incolte delle sponde nord del Lago Issyk-Kul un viale con portici di particolare fattura che portano indelebile il marchio di fabbricazione _made in urss_ ospitano varie nicchie di negozi in cui troverete, a mo' di bazar, quasi ogni cosa possa servirvi, dal cibo alla chincaglieria al vestiario. Trovete anche numerosi negozi di _simcard e telefoni_.

{{< image src="cholponata_vie_lungolago.jpg" alt="Negozi nel porticato del lungo-lago" >}}

* * *

Decidiamo di non trattenerci ulteriormente: ci aspettano 150km, pochi sulla carta — ma proprio per questo siamo consapevoli del fatto che perdere tempo pensando di averne a sufficienza è il miglior modo per arrivare, ancora una volta, tardi alla prossima destinazione: [Karakol]({{< ref "racconti-di-viaggio/kyrgyzstan/ep-3-karakol-kyzyl-suu/index.md" >}}).

* * *

Puoi leggere il [l'episodio #3 qui]({{< ref "racconti-di-viaggio/kyrgyzstan/ep-3-karakol-kyzyl-suu/index.md" >}}).

Se invece vuoi leggere quali sono stati i preparativi per il *Kyrgyzstan* puoi farlo su [questo post]({{< ref "/racconti-di-viaggio/kyrgyzstan/ep-0-preparativi/index.md" >}}).