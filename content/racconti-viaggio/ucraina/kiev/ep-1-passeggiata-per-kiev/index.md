---
title: "Una passeggiata per Kiev: un arrivo inaspettato // Ep. 1"
date: "2020-05-25"
image: "images/cover_ep1_passeggiata_kiev.jpg"

summary : "Una città - Kiev - che sorprende. Sottovalutata da tutti e snobbata da molti, riesce a far innamorare, a far sognare: dietro la sua lingua dura ed il suo clima freddo si nasconde un cuore illuso e incantato."
categories : [ "racconti-di-viaggio" ]
tags : [ "travel" ]

showToc : true
type: "article"
---
{{< capital_letter_open >}}
Era il [Marzo del 2016]({{< ref "/racconti-viaggio/ucraina/ternopil/memorie-dal-passato/index.md" >}}) e mi recavo per la prima volta in questa terra un po' timoroso ed un po' incerto.
Una terra a cui - forse per via dell'alfabeto oscuro - avevo timore. Ci sono voluti 6 mesi di aria lituania e due corsi di russo per decidermi a varcare la soglia europea ed avventurarmi in solitaria in una terra che - da straniero - può essere contorta e ingannevole.
E' Novembre 2019 e - come chiusa del ciclo di viaggi autunnali iniziati con la [Georgia]({{< ref "/racconti-viaggio/georgia-azerbaijan/day-0-preparativi/index.md">}}) e continuati con [Budapest]({{< ref "/racconti-viaggio/budapest/ep-1-cosa-fare-dove-andare/index.md" >}}) e [Belgrado]({{< ref "/racconti-viaggio/budapest/ep-4-day-trip-belgrado/index.md" >}}) - decido di visitare la capitale ucraina. Non è tra le top 10 europee - ma da tempo ho compreso che ciò che non è nelle top 10 è molto più interessante delle classiche capitali - quindi perchè no?

Per rendere il tutto più epico - poi - aggiungo come tappa nell'ultimo giorno di viaggio un _day-tour_ a Chernobyl.

Ed il capolavoro è servito.
{{< capital_letter_close >}}

{{< image src="20191109_110657.jpg" alt="Murales in un muro della città" caption="Uno dei numerosi murales distribuiti per la città" >}}

## I preparativi
A Novembre 2019 - non è (ancora) necessario visto d'ingresso per i cittadini italiano in possesso di passaporto italiani con almeno 6 mesi di validità al momento dell'ingresso.
Trovate maggiori informazioni {{< external_link "http://www.viaggiaresicuri.it/country/UKR" "qui" >}}.
Assicuratevi di mettere in valigia abbigliamento che vi tenga al caldo. Kiev - per quanto **goda di un clima leggermente più "caldo" (è vera questa cosa?)** rispetto alla campagna - sa essere spietata in quanto ad abbassamenti repentini di temperatura - come solo chi ha vissuto in queste terre con clima continentale sa. Oggi l'esterno è ancora "agibile"; il giorno dopo diventa un inferno di ghiaccio. Se volete conoscere quanto sia spietata la natura e di quanto (simbolicamente) l'uomo combatta con essa - fate un viaggio ad Est - nei territori ex-URSS.

Se volete ricevere qualche suggerimento su cosa portarvi potete dare uno sguardo a [quali accessori da viaggio reputo immancabili]({{< ref "/accessori/10-immancabili-accessori-da-viaggio/index.md" >}} ) oppure quel che ho portato dietro [nel viaggio in Georgia]({{< ref "/racconti-viaggio/georgia-azerbaijan/day-0-preparativi/index.md" >}}).

## Come muoversi

### Da Boryspil alla city
Arrivati a Boryspil, il **bus #322** vi porterà alla stazione {{< external_link "https://goo.gl/maps/s6WhYfVYSPpf3DZ17" "Kharkivska station" >}}, la prima stazione della metro utile attraverso cui potrete arrivate teoricamente ovunque.

{{< image src="20191108_203217.jpg" alt="Bancarella in periferia di Kiev" caption="Bancarelle alimentari in periferia" >}}

Da qui abbiamo preso la Metro per il nostro ostello.

### La Metro
Tramite la metro potrete arrivare quasi ovunque. Preparatevi però a dover camminare (e non poco, a seconda della vostra destinazione). Le distanze a Kiev sono enormemente dilatate - come in qualunque città dal marchio sovietico, ad ostentare vere e proprie manie di grandezza.
La singola corsa (rappresentata dal gettone) costa **8 grivne** - a Novembre 2019.
{{< image src="20191108_203608.jpg" alt="Gettoni in plastica per l'uso della metro" caption="Gettoni della metro" >}}

I gettoni, in plastica, usurati, son testimoni del tempo che passa.
L'entrata della metro - invece - è "la solita" già vista a Tbilisi, a Minsk, a Mosca o San Pietroburgo: **esempio di progettazione con stampo sovietico** esteso a tutti i territori dell'unione.
{{< image src="20191108_203407.jpg" type="wide-screen" >}}

### Taxi

Potrete chiamare un taxi con le ormai "solite" app in cui parlo da qualche post di viaggio a questa parte.

#### Bolt

{{< appbox img="https://lh3.googleusercontent.com/TRCKh9Uk5mME5lVDZBAVmBMyBEiumHw4Ef9MTAnRqgcK8MEr4M8jqqBDGX_pKVBffpo=s180-rw" name="Bolt (formerly Taxify)" package="ee.mtakso.client" >}}

Abbiamo però due nuove app che possiamo usare per chiamare un taxi - in caso il fidato Bolt non sia disponibile al momento.

#### Yandex

{{< appbox img="https://lh3.googleusercontent.com/cgPJXsu2GMhmAK3Wv2ecdiCpyyNoV_4X23phsFurN7CrSro2mrZZb2JVQktfvuyPcA=s180-rw" name="Yandex.Taxi Ride-Hailing Service. Book a car." package="ru.yandex.taxi" >}}

#### Uklon

{{< appbox img="https://lh3.googleusercontent.com/9zoIQGEe5hQMLR4GhyjklnqlqxAJxEMTWmkpM-Enul6FGsTzDrgP-XVHoUnVtfEW1VI=s180-rw" name="Uklon - Больше, чем такси" package="ua.com.uklontaxi" >}}

Posso testimoniare direttamente sia per Bolt (servizio come sempre molto buono) e Yandex, chiamato in extremis la mattina della partenza perchè...le vetture Bolt erano tutte impegnate {{< emojy ":confused:" >}}

## L'arrivo
{{< image src="IMG_7182.jpg" alt="Kiev-Boryspil International Airport" caption="Kiev-Boryspil International Airport" >}}

L'arrivo è uno dei più epici ed avventurosi abbia mai sperimentato!

Sentirsi senza un tetto sulla testa - a mezzanotte quasi e con 4 gradi all'esterno è un'emozione mista tra paura ed intraprendenza.

Così com'è andata - qui la racconto.

> Prenoto due posti in un dormitorio misto; prezzo tutto sommato nella media europea e dalle foto sembra molto carino. Dalla descrizione della pagina parlano inglese. Non che faccia tanto differenza, ma in certi casi aiuta.
>
> Al nostro arrivo, alle 22.30, è una sorpresa negativa dopo l'altra: inizialmente non lo troviamo, ma non ci disperiamo. Chiediamo e veniamo indirizzati. Saliamo le anguste scale ed arriviamo dentro il dormitorio - rappresentato da uno spazio puzzolente, angusto, al limite della capienza e con spazio vitale ridotto. Per quanto desiderosi d'avventura - non ce la sentiamo e chiediamo alla signora al bancone (tramite interprete telefonico chiamato da uno degli ospiti) di cancellare la prenotazione.

{{< image src="20191109_004027.jpg" alt="Urban" caption="Urban" >}}

Ci ritroviamo nelle scale, al freddo, senza connessione, affamati, a cercare un tetto economico last-minute.

Julia, una giovane ragazza del piano di sotto, vedendoci sostare nella rampa di scale proprio di fronte a casa sua, con un inglese perfetto declinato in ucraino si offre di darci una mano - consigliandoci ed aiutandoci a trovare una stanza in hotel.

Non la troviamo - e ci dobbiamo accontentare di un lussuoso appartamento a due passi dalla {{< external_link "https://goo.gl/maps/KXcKkxQvyEKA6E1RA" "Piazza Indipendenza" >}}, in _via Kostolna_ da cui si vede la scritta del famosissimo {{< external_link "https://goo.gl/maps/PSNuQNXuWBXExtwT6" "Hotel Ukraine" >}}.
{{< image src="20191109_012701.jpg" alt="Hotel Ukraina" caption="Hotel Ukraine" >}}

Per un attimo mi sento come avevo sempre pensato mi sarei sentito: l'Ucraina è quella nazione dove, con i soldi, si può stare davvero molto bene e condurre una bella vita - ma il divario tra ricchi e poveri è esorbitante.

## L'alba di Kiev
Dormo molto bene, nell'appartamento che oltre ad essere lussuoso è anche spazioso. Mi sento cittadino di Kiev e non mi dispiace. Mi alzo ripetendo due o tre parole in russo (che forse non vogliono dire nemmeno nulla), e mi sembra che dalla Lituania non sia mai tornato veramente in Italia.
{{< image src="IMG_7193.jpg" alt="Vista dal balcone dell'appartamento" caption="" type="wide-screen" >}}
 
Mi affaccio dal balcone, l'aria è pungente, quasi fredda. E' quel freddo che o ti sveglia o ti ammazza.
Decidiamo di dare una possibilità a Xarmas (il bar in cui lavora Julia) e - una volta usciti - ci incamminiamo.
{{< image src="IMG_7203.jpg" alt="Lampioni innamorati" caption="Love is in the street ❤" >}}
 
Non è esattamente quel tipo di giornata in cui è piacevole esplorare una nuova città, però ci accontentiamo.

Forse - Kiev con la nebbia è pure più bella che con il sole. Ogni città ha un'anima - cui si intona un'atmosfera ed un sentimento. Kiev è grigia, nebbiosa - ma non per questo meno bella.

{{< image src="IMG_7221.jpg" alt="via Khreshchatyk" caption="via Khreshchatyk" >}}

Dopo i pali che si abbracciano, un'altra graziosa aiuola decorata a festa e curata ci fa capire l'attenzione al dettaglio che è stata dedicata al centro.

{{< image src="IMG_7243.jpg" alt="Mulino dentro un aiuola" caption="Per le vie di Kiev" >}}

Il terreno ispira, e farlo diventare il nuovo wallpaper del computer è un attimo.
{{< image src="IMG_7248.jpg" alt="Aiuola decorata" caption="Dettaglio dell'aiuola" type="wide-screen" >}}
 
Senza fretta, continuiamo la passeggiata.
Gli unici orari son dettati dallo stomaco, per il resto non abbiamo nè un itinerario nè delle date da rispettare: andiamo dove ci portano un po' i piedi ed un po' il cuore.
Kiev non è una meta da visitare; Kiev è una città da esplorare, da assaporare, da ammirare.  
Kiev è una città da vivere.

Arriviamo da {{< external_link "https://g.page/harms-kyiv?share" "Kharms" >}} (Хармс); Julia non c'è.  
Facciamo colazione (forse esageriamo), ci rilassiamo, scambiamo due chiacchiere. Tutto è nuovo, diverso e curioso.
{{< image src="20191109_101845.jpg" alt="Canon m50, due torte, un cappuccino, tè ucraino" caption="Colazione" >}}

Quel che doveva essere un viaggio si è trasformato velocemente in una vacanza in piena regola.
## Il centro
Dal nostro _flat_ alla {{< external_link "https://goo.gl/maps/sfw88dewaeEbaiDQ8" "Indipendence Square" >}} (Майдан Незалежності) - volgarmente rinominata _Euromaidan_ dopo la rivolta del 2014 - sono circa 5 minuti.
{{< image src="IMG_7465.jpg" alt="Obelisco con bussola e destinazioni con le varie distanze" >}}
 
In altri 5 minuti siamo di fronte all'obelisco dorato **The Founders of Kiev monument**, proprio di fronte all'Hotel Ukraine.

{{< image src="IMG_7463.jpg" alt="Obelisco dei Fondatori di Kiev" caption="Piazza The Founders of Kiev" type="wide-screen" >}}
 
In lontananza il Museo Internazionale della Cultura e delle Arti e la terrazza-osservatorio {{< external_link "https://goo.gl/maps/YLehopncYankZ1hD8" "Nebesna Sotnya" >}} che permette di godere del panorama della Piazza dell'Indipendenza dall'alto.  
**Consigliata soprattutto la notte.**

## La via Khreschatyk

Da questa piazza che rappresenta il cuore (battente e ferito) di Kiev e dell'Ucraina tutta inizia la __via Khreschatyk__ - nota per i negozi e per il fatto che la notte viene chiusa al traffico (si tratta di una strada a 6 corsie che potete vedere nella copertina di questo post) venendo di fatto restituita alle persone che ci possono camminare liberamente.

{{< image src="IMG_7448.jpg" alt="Kiev scritta gigante" caption="K-I-E-V" type="wide-screen" >}}

Le vie laterali sono piene di storia e di veri e propri pezzi da museo ancora circolanti.
{{< image src="IMG_7304.jpg" alt="Vecchia Lada" type="wide-screen" >}}
 
## Il quartiere Podil - sulle rive del Dnepr

Ci sono pure i tram!  
Tornato da [Belgrado]({{< ref "/racconti-viaggio/budapest/ep-4-day-trip-belgrado/index.md" >}}) letteralmente innamorato dai tram, non me lo son lasciato sfuggire nemmeno qui a Kiev.

Non trasmette le stesse emozioni di quello di Belgrado, però. Forse è troppo nuovo, forse ha poca storia da raccontare.

{{< image src="IMG_7294.jpg" alt="Tram a Kiev" caption="Tram" >}}

Ci spingiamo fino a _Andriivs'kyi descent_ - per una chiacchierata con il tour operator di {{< external_link "http://chornobyl-tour.ua/" "Chernobyl-Tour.ua" >}} per la gita a Chernobyl dell'ultimo giorno.
Vediamo una parte della città meno turistica (forse nemmeno tanto), più a misura di locals, con tanti ristoranti e nuovi locali notturni.

Proprio di fronte alla {{< external_link "https://goo.gl/maps/rMS7xKHit9j6n9Uw7" "Kontraktova square" >}} troviamo il nuovo {{< external_link "https://www.airbnb.co.uk/things-to-do/places/3258021" "P'yana Vyshnya" >}} (il link si riferisce ad un locale già presente in centro per farvi un'idea del tipo di locale e bevanda venduta) che stava inaugurando l'apertura del nuovo locale.
{{< image src="IMG_7270.jpg" alt="" caption="" >}}

## Piazza Indipendenza e i Fondatori di Kiev
Torniamo a casa, senza fretta. Passiamo di nuovo di fronte alla piazza del monumento dei Fondatori di Kiev.
{{< image src="IMG_7308.jpg" alt="Fondatori di Kiev e Hotel Ukraine" caption="Hotel Ukraine" type="wide-screen" >}}
 
L'hotel non è un monumento ma si inserisce perfettamente nel contesto artistico edile urbano e verrebbe quasi da considerarlo tale.
Salite sulla terrazza {{< external_link "https://goo.gl/maps/YLehopncYankZ1hD8" "Nebesna Sotnya" >}} e prendetevi un po' di tempo per ammirare la bellezza di una città austera ma moderna, antica ma dinamica, dagli edifici duri quanto è dura la pronuncia della lingua ucraina e l'inverno.

{{< image src="IMG_7350.jpg" alt="Panorama visto dalla terrazza Nebesna Sotnya" caption="" type="wide-screen ">}}
 
Non abbiate fretta di andar via, e cambiate posizione per avere una nuova visione della città, più romantica ed incantata.
{{< image src="IMG_7377.jpg" alt="Dal balcone sopraelevato della Piazza dei Fondatori di Kiev" type="wide-screen" >}}
 
## Dove mangiare

Non mi reputo un grande assaggiatore, amante della cucina gourmet ultimo grido.

La catena di ristoranti {{< external_link "http://www.puzatahata.ua/" "Puzata Hata" >}} (Пузата Хата) però merita particolarmente.  
Tra tutti i vari ristoranti dello stesso brand presenti a Kiev vi consiglio {{< external_link "https://goo.gl/maps/DQBQjgDcvzXD9u986" "quello in zona Stazione Metro di Khreshchatyk" >}}. Appena usciti dall'uscita Khreshchatyk andate subito a destra lungo il perimetro della stazione, ve lo troverete di fronte.
La cucina è varia, tradizionale, abbondante ed economica.  Si mangia oserei dire molto bene.

Vi consiglio di provare, oltre all'intramontabile Borsch, anche le altre zuppette, il pane con aglio e aneto, le varie bevande fruttate e... lascio a voi il piacere di scoprire le sfumature dei gusti della cucina ucraina.  Esempio?

{{< image src="20191109_140424.jpg" alt="" caption="Cibo ucraino" >}}
 
* * *

## Slava ukrayini

Volutamente in questi post sto trascurando il lato turistico del tour: muoversi a Kiev è tutt'altro che difficile.
Non è mia intenzione fornire un _vademecum sui sightseeings_ della città che potete trovare sulla prima guida.

La mia intenzione è trasmettere gli **#ukrainianvibes**, unici ed autentici, di una cultura, di una società di un posto spesso non considerato come meta turistica perchè considerato "terzo mondo" o "pericoloso".
L'Ucraina è una grande terra, ricca in storia e virtù, in leggende ed in sacrificio del passato. Kiev è una bomboniera che si mostra bella ed incommentabile - diversa dalla periferia campestre [che ebbi la fortuna di visitare alcuni anni fa]({{< ref "/racconti-viaggio/ucraina/ternopil/memorie-dal-passato/index.md" >}}), più lussosa (e lussuriosa), più metropoli.

Ma non per questo dimentica ciò che è stato e la sua storia.

Storia che si riflette sulla consuetudine tra i patriotici ucraini salutarsi:


{{< table "custom-table color-columns">}}
|    |||
|------|-|-|-|
| Слава Україні! | _Slava Ukrayini!_ | _Glory to Ukraine!_ | **_Gloria all'Ucraina!_** |
| Героям слава! | _Heroyam slava!_ | _Glory to the heroes!_ | **_Gloria agli eroi!_** |
{{< /table >}}

* * *