---
title: "Una passeggiata per Kiev: la madrepatria, il museo della guerra e le grotte // Ep. 2"
date: "2020-06-12"
image: "images/cover.jpg"
video: "421743381"

summary : "Nel post precedente abbiamo semplicemente passeggiato, esplorando la città. E' il momento di visitare il Museo della Guerra, le cripte di Kiev e i vari complessi ortodossi (strutture dal grande valore artistico) in giro per la città."
categories : [ "racconti-di-viaggio", "ucraina" ]
tags : [ "travel" ]

showToc : true
type: "article"
---
{{< capital_letter_open >}}
C’è la città di Kiev moderna, dinamica, che non dorme mai, che guarda al futuro con i piedi ben fissi nel passato; e poi c’è la Kiev artistica, del passato, delle grandi opere architettoniche o dei monumenti che rimandano alla grandezza sovietica del suo passato, con luci ed ombre, che da una parte vorrebbe dimenticare ma dall’altra non riesce perché vorrebbe dire rinnegare se stessa e la sua origine.
Il [precedente post]({{< ref "/racconti-viaggio/ucraina/kiev/ep-1-passeggiata-per-kiev/index.md" >}}) è stato più come un volo trasversale sulla città: descrivevo l'arrivo, il primo impatto, le prime avventure.

Ora è arrivato il momento di girare.
{{< capital_letter_close >}}

La Kiev del passato teatro di vittorie magnificenti e di sconfitte clamorose; tutto ha un senso speciale: il presente dinamico scorre tra gli antichi monumenti del passato.    
L'aria stessa trasmette un sentimento romantico del passato.

## Cattedrale di Santa Sofia

{{< posizione "https://goo.gl/maps/xEogGFDzppVcAv8F6" >}}

La Cattedrale di Santa Sofia ed il monastero di San Michele si trovano nella "upper Kiev".

Noi ci siamo arrivati a piedi, dopo un’abbondante colazione da {{< external_link "https://www.lviv-croissants.com/" "Lviv croissant" >}} – attraverso una strada rettilinea che fin dall’inizio mostrava il torrione d’ingresso del complesso ortodosso della Cattedrale di Santa Sofia.

{{< image src="IMG_7488.jpg" alt="" caption="" >}}

Potete decidere di entrare – con un prezzo che varia in base al numero di attrazioni che desiderate visitare; potete limitarvi al solo giardino o acquistare anche l’ingresso alle varie strutture del complesso.

{{< image src="IMG_7496.jpg" alt="" caption="" type="wide-screen" >}}

Nel nostro caso abbiamo optato per l’ingresso al solo giardino – non senza aver fatto due file per acquistare il ticket d’ingresso perché – arrivato il nostro turno – la babushka addetta alla biglietteria ha deciso di chiudere lo sportello e prendersi una pausa – obbligandoci a fare una nuova fila.

Il giardino è incantato; un suonatore d’arpa intrattiene i turisti esploratori del complesso con melodie armoniche, lontane, incantate, da fiaba.

{{< vimeo src="424266375" type="horizontal" >}}

Potete anche decidere di non entrare – in tal caso date le spalle al torrione d’ingresso e spaziate con lo sguardo nell’immensa _Sofiyvska square_ per mettere a fuoco il complesso che, arrogante, si erge dalla nebbiolina tipica di Kiev in questa stagione dell’anno: _il monastero di San Michele_

{{< image src="IMG_7494.jpg" alt="" caption="" type="wide-screen" >}}

## Il monastero di San Michele

Percorrete il _Volodymyrs'kyi Passage_, fino ad arrivare all’ingresso del monastero.
{{< image src="IMG_7490.jpg" alt="" caption="" type="wide-screen" >}}

Entrate _gratuitamente_ e godetevi il complesso dall’interno.

{{< image src="IMG_7511.jpg" alt="" caption="" type="wide-screen" >}}

Il complesso è famoso per le sue cupole dorate. Adoro le cupole dorate tipiche ortodosse – ed il loro forte contrasto con il cielo (quasi sempre) plumbeo di queste zone che esaltano ancor di più la loro forma ed il loro colore.

{{< image src="IMG_7513.jpg" alt="" caption="" type="wide-screen" >}}

Dall’altro capo del complesso troverete un giardino con {{< external_link "https://goo.gl/maps/bN84ToHXQvBpS5iFA" "un osservatorio" >}}, frequentato da famiglie e ragazzi, dalla cui terrazza si possono scorgere a tratti le rive del Dnepr.

Fate qualche foto – poi prendete la {{< external_link "https://goo.gl/maps/4y91BZwUAWhVwvaL8" "funicolare di Kiev" >}} e scendete a livello del fiume – in prossimità della stazione della metro **Poshtova ploshcha**.

Ma prima, non dimenticate di sedervi per qualche minuto nelle panchine di questo immenso giardino a contemplare Kiev e le sue persone, il rumore della città che rimbomba nello spazio infinito delle rive del fiume.

Prendetevi del tempo prima di scendere. Quando ve la sentite, scendete – a piedi o con la funicolare.

{{< image src="IMG_7543.jpg" alt="" caption="" >}}

## Sulle rive del Dnepr

Da una parte il promontorio del monastero di San Michele, con l’osservatorio ed i suoi colori autunnali frammisti al grigio opaco della nebbia; dall’altra una lingua di terra che separa il Dnepr dal _fiume Desenka_.

{{< image src="IMG_7560.jpg" alt="" caption="" type="wide-screen" >}}

Un ponte sospeso collega due rive.

{{< image src="IMG_7567.jpg" alt="" caption="" type="wide-screen" >}}

Fate una passeggiata lungo la riva, respirate l’aria un po’ fresca un po’ umida (ed un po’ inquinata) di questa parte di Kiev. Non abbiate fretta di andare via.

{{< image src="IMG_7575.jpg" alt="" caption="" >}}

E’ per i piccoli dettagli che la città merita di essere esplorata.

{{< image src="IMG_7581.jpg" alt="" caption="" type="wide-screen" >}}

E per come gli spazi vengono usati: gli spazi destinati all’arte fanno la differenza tra un luogo anonimo e poco ospitale ed uno snodo di passaggio obbligato.

{{< image src="IMG_7582.jpg" alt="" caption="" type="wide-screen" >}}

## Statua della Madre Patria ed il museo della Guerra

{{< posizione "https://goo.gl/maps/WbHiq8qn3FMUGQA6A" >}}

### Come arrivare

Potete arrivare o via Metro – con stop alla stazione {{< external_link "https://goo.gl/maps/QHMFaZnhqWubygKw9" "Dnpro" >}} o via bus.

Per prendere il bus abbiamo raggiunto la fermata di {{< external_link "https://goo.gl/maps/ktJnrSFT4LuNKZNR6" "Druzhby Narodiv" >}} per poi prendere il bus **#211** fino a {{< external_link "https://goo.gl/maps/hrPt52YXSXZCvYWP7" "mist im. Patona" >}}.

Riconoscerete la fermata del bus dalla chiesa sulla destra.

{{< image src="IMG_7643.jpg" alt="" caption="" >}}

### La statua della Madre Patria

{{< posizione "https://goo.gl/maps/HnKQnTX41464KdNW7" >}}

Salite il promontorio e la statua della **Madre Patria** ucraina si farà sempre più grande. Per capire le reali proporzioni: tanto più vi avvicinerete, tanto più voi sarete piccoli e tanto più la statua diventerà grande, maestosa, imponente. E' alta 62 metri.

{{< quote "Più ti avvicinerai alla luce – più grande sarà la tua ombra" >}}

Nel piazzale antistante (dove troverete il {{< external_link "https://goo.gl/maps/jMTgxQKqCBvpMU619" "museo della storia dell’Ucraina nella Seconda Guerra Mondiale" >}}) troverete numerosi carro armati in esposizione.

{{< image src="IMG_7672.jpg" alt="" caption="" type="wide-screen" >}}

> Uno di questi - il T64 è stato "catturato" nel 2014 durante un combattimento vicino alla città di Sloviansk nella regione del Donetsk. In base alla descrizione del cartello esposto nel mezzo - questa è una chiara evidenza dell'aggressione militare russa nei confronti dell'Ucraina.

{{< image src="IMG_7680.jpg" alt="" caption="" >}}


### Museo della Guerra

Lasciatevi alle spalle la Statua della Madrepatria e puntate verso Nord, verso la prossima destinazione: {{< external_link "https://goo.gl/maps/6gZ4qeEfiXSUC7uN6" "le cripte di Kiev" >}} (_Kyevo lavra_).

Incapperete in un vero e proprio museo di guerra, con aerei da combattimento ed altri mezzi militari impegnati nel territorio di guerra.

Fa riflettere come il corpo militare, nella cultura russo/ucraina, sia un perno importante della società – inteso come strumento di affermazione del proprio essere, della propria identità. E’ impossibile parlare di cultura ucraina senza considerare il contesto politico militare di cui è (stata?) inevitabilmente il risultato.

{{< image src="IMG_7702.jpg" alt="" caption="" type="wide-screen" >}}

L’ingresso è subordinato al pagamento di **20 grivne**. Se desiderate salire su qualche mezzo – dovrete aggiungere **10 grivne** a mezzo; se desiderate fare foto – dovrete aggiungere ulteriori **20 grivne**: per un totale di **60 grivne** a testa (circa 2€ al cambio di Novembre 2019) siamo potuti entrare, salire su due mezzi a scelta e fare foto liberamente.

Il primo aereo su cui son salito è il **MIG-17 jet fighter**.

{{< image src="IMG_7741.jpg" alt="" caption="" >}}

Il secondo aereo invece un cargo - il **LI-2 cargo aircraft**.

{{< image src="IMG_7751.jpg" alt="" caption="" type="wide-screen" >}}

Concedetevi ancora un po’ di tempo a esplorare i vari mezzi militari (non capita tutti i giorni di avere la possibilità di salire a bordo di aerei militari da combattimento!).

Tra gli alberi – i più attenti scorgeranno le cupole dorate delle **cripte di Kiev**

{{< image src="IMG_7780.jpg" alt="" caption="" type="wide-screen" >}}

Ed è quella la prossima tappa.

## Le cripte di Kiev

{{< posizione "https://goo.gl/maps/Dyr67RuTz9FRjw2L8" >}}

Potete arrivarci o inserendo la tappa precedente nell’itinerario o scendendo alla stazione della metro **Dnepr** e – dopo una camminata abbastanza lunga – risalire il promontorio su cui son state costruite.

{{< image src="IMG_7802.jpg" alt="" caption="" type="wide-screen" >}}

> Il monastero è stato fondato nel 1051 come centro spirituale e di fede, diventando tra i più importanti nel mondo sovietico ortodosso. Il nome "lavra" è lo status più alto per un monastero ortodosso dell'est.

{{< image src="IMG_7814.jpg" alt="" caption="" >}}

Il ticket d’ingresso costa **80 grivne** a cui si possono aggiungere ulteriori servizi. Per maggiori informazioni potete consultare il listino completo (ed aggiornato) {{< external_link "https://kplavra.kyiv.ua/en/Tickets_en" "qui" >}}.

{{< image src="IMG_7831.jpg" alt="" caption="" >}}

## #kievlandscape

Salite sulla **Torre del Campanile**. La riconoscerete perché è la struttura più alta in tutto il complesso delle cripte. Salite (e faticate) lungo tutta la salita fino alla sommità del campanile **e godetevi l’impagabile paesaggio** di Kiev.

{{< image src="IMG_7848.jpg" alt="" caption="" type="wide-screen" >}}

Girate tutto intorno, cogliete i dettagli, cercate di sentire i suoni (lontani) della città.

Non abbiate fretta nemmeno qui: ogni minuto speso in più qui sarà un ricordo in più da portare a casa. Se è sera, godetevi il tramonto dal campanile, cogliendo i vari riflessi che il sole produrrà attraverso le aperture.

{{< image src="IMG_7882.jpg" alt="" caption="" type="wide-screen" >}}

Non attardatevi però: le cripte chiudono alle 17.

## Le cripte

Scendete dal campanile e seguite le indicazioni per le cripte. Probabilmente avrete qualche difficoltà – dunque chiedete un po’ in giro come arrivare alle _Kyevo lavra_.

{{< image src="IMG_7888.jpg" alt="" caption="" type="wide-screen" >}}

Ricordate che sono cripte con all’interno cenotafi e reliquie importanti della religione ortodossa. Portate il massimo rispetto e – se siete signore – coprite il capo con uno scialle in segno di rispetto per la religione ortodossa.

L’interno è completamente buio: **comprate una o due candele prima di scendere direttamente nel sottosuolo**.

{{< image src="IMG_7922.jpg" alt="" caption="" >}}

## #kiev_vibes
{{< image src="IMG_7595.jpg" alt="" caption="" >}}

Concluso il tour delle cripte sarà ora di cena. Da qui, per tornare in centro, potrete affidarvi o ad un taxi o alla metro.

La stazione {{< external_link "https://goo.gl/maps/hCL9mDhL83SbiGtF8" "Dnepr" >}} è la più "vicina".

Fate (un’altra) passeggiata nella via Khreshchatyk in centro e – in caso non sappiate dove andare – {{< external_link "https://goo.gl/maps/Gvq9CrQAzNB3a2cU9" "questa sede" >}} di Puzata Hata rimane, secondo me, la migliore per varietà di cibo, movimento di persone e posizione.

{{< image src="IMG_7613.jpg" alt="" caption="A presto, Kiev. Mi mancherai" type="wide-screen" >}}