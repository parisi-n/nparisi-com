---
title: "Ucraina: memorie dal passato"
date: "2019-07-22"
image: "images/20160310_130222.jpg"

summary : "Phototrip accompagnato da un racconto al gusto di carne arrosto e vodka, bevuta al ritmo di \"na zdorovye\", alla scoperta di un paese sottovalutato ma che merita di essere esplorato, gustato, contemplato."
categories : [ "racconti-di-viaggio", "ucraina" ]
tags : [ "travel" ]

showToc : true
type: "article"
---
{{< image src="20160308_173132.jpg" alt="Passaporto e biglietto" >}}

Di tempo, da quel viaggio che in un certo senso "mi ha fatto pensare", ne è passato parecchio.  
Di recente ho finito di vedere la serie tv Chernobyl (se ancora non l'avete vista - una volta finito di leggere questo post - sapete cosa fare!) e la mente non ha potuto fare a meno di volare a quel Marzo del 2016. 
L'Ucraina - con i suoi contrasti, con la sua cultura, con la sua lingua dura, con il suo clima rigido, è uno di quei posti che o si odia o si ama. Non esistono vie di mezzo.

## L'8 Marzo 2016

{{< capital_letter_open >}}
Ricordo ancora le date. Ero partito l'8 Marzo del 2016 su un bus {{< external_link "https://www.eurolines.lt/lt/" "Eurolines" >}} intorno alle 17 da **Vilnius**. La tratta non è tra le più gettonate e di conseguenza anche le compagnie che la offrono non son portate a fornire un servizio di buona qualità. Il bus era un bus normale: niente bagno interno, niente sedili reclinabili, niente macchinetta del caffè. Solo tanta gente.
Cambio qualche euro nella banca dell'autostazione di Vilnius, e salgo.
{{< capital_letter_close >}}

{{< image src="20160310_191409.jpg" alt="Grivne" >}}

La notte non avevo dormito granchè, complice la scarsa comodità dei sedili. Di tanto in tanto entravo in dormi-veglia, per destarmi poco dopo quando il bus accennava uno stop per permettere ai passeggeri di usare i servizi delle stazioni di servizio.

## La frontiera e Lvov

{{< image src="20160309_041855.jpg" alt="Frontiera ucraina" >}}

Alle 6 del mattino, finalmente arriviamo. Frontiera. **граница** - come dicono i russi. Il cuore batte, non tanto per l'emozione ma per quel che sarà.

Pratiche di rito: tutti scendono con i propri bagagli, tutti in fila in silenzio al controllo passaporti. L'ufficiale guarda il mio passaporto: "Italiano! Buongiorno! Ciao!". Al lituano dopo di me va peggio e spettano alcune domande precise.

All'alba, il mio passaporto ha un timbro in più. E sicchè ormai la mia identità è stata svelata (verosimilmente l'unico non del posto sul bus) piovono domande indiscrete su dove vada, come vada. Il mio itinerario era stato già deciso in partenza: _dalla stazione dei bus di Lvov avrei preso un minibus per Ternopil._ Tra l'altro il biglietto - da acquistare in stazione - avrei dovuto acquistarlo con poche parole onde evitare la mia identità venisse nota: in Ucraina straniero=dollari o euro, e sarei potuto essere facilmente bersaglio di borseggiatori o raggiratori.

Sul bus - l'unico english speaker insisteva col dire che il **treno**, era la soluzione migliore per andare da Lvov a Ternopil quindi **prendi il treno, amico mio, ti accompagno io alla stazione.** Fidati, amico mio.

Arrivato alla stazione dei bus di Lvov credevo di essere giunto nel dopoguerra. Le cose nuove - è ormai chiaro - _non sono apprezzate_.

{{< image src="20160313_172721.jpg" alt="Autostazione dei bus di Lvov" >}}

All'esterno dell'autostazione

{{< image src="20160313_174152.jpg" alt="Esterno dell'autostazione" >}}

Anche il viaggio tra Lvov e Ternopil riserva emozioni di altri tempi: dal minibus che - un secondo dopo essere sceso per fare pipì ripartiva a fischio di gomme e per poco mi lasciava abbandonato nel nulla - ad **un pollo** (_o era una gallina?_) che a bordo strada ragionava sul da farsi.

## Ternopil

A Ternopil la corsa ultima del minibus è nella piazza del mercato - dietro la stazione. Mentre scarico la valigia (il portellone del bagagliaio viene tenuto su da un bastone) - un uomo mi fa, senza che io avessi aperto bocca: "Italiano! io son stato 10 anni in Italia!". Fortunatamente riesco ad allontanarmi da tutta quella gente poco dopo: la mia preoccupazione più grande era essere scippato.

La città non è bellissima. Ma chi va lì non va per turismo. Però a me piaceva la cultura del vecchio, la rettitudine con cui venivano seguite le orme del passato che lì si respirava. Sembrava di essere _in un film sovietico_. O dentro _Metal Gear_.

{{< image src="20160311_173327.jpg" alt="Il grigio è il colore dominante" >}}

Retro dell'hotel…in tutto il suo grigiore

{{< image src="20160310_145947.jpg" alt="Vista dal retro dell'hotel" >}}

Il grigiore domina in ogni angolo, e contrasta con il poco verde che ha resistito al duro inverno.

Nel dubbio - poi - avevo preso una deliziosa stanza panoramica al 17° piano del Halychnaya Hotel, un ⭐️⭐️⭐️ in cui l'ascensore aveva i tasti a relè.

{{< image src="20160311_112423.jpg" alt="Entrata dell'hotel" caption="Hotel" >}}

Qui un dettaglio della pulsantiera dell'ascensore:

{{< image src="20160309_180949.jpg" alt="Pulsantiera dell'ascensore a relè" >}}

La vista però è spettacolare e - come diremmo ora - **davvero instagrammabile.**

{{< image src="20160309_130050.jpg" alt="Vista sul lago di Ternopil" >}}

{{< image src="20160309_130100.jpg" alt="Altra foto della vista sul lago di Ternopil" >}}

E con una vista così è impossibile non fare business.

{{< image src="20160310_10431701.jpg" alt="Asus t100chi e veduta panoramica dall'hotel" >}}

> In Ucraina avevo portato il mio fiammante (al tempo) **Asus t100chi** dotato di **doppia tastiera russo-inglese** acquistato direttamente a Vilnius. Durata della batteria eccellente, penna, tastiera staccabile e bluetooth, leggerezza, praticità e **soprattutto design**: il compagno di viaggio ideale. Peccato che a Gennaio di quest'anno abbia deciso di non accendersi più... ancora non ho trovato un degno e valido sostituto.

Il problema principale - anche in hotel - è che essendo luogo di turismo soprattutto locale, l'inglese sanno giusto cosa sia. Con una fame da lupi, mi fiondo (con l'ascensore) al piano del ristorante in cui comunico con gesti e _Google Translate: **carne, maiale, insalata non fave.**_ Ebbene si, son fabico, e mangiare fave anche per sbaglio è l'ultima cosa che avrei voluto.

{{< image src="20160309_141441.jpg" alt="Insalata di pomodori" >}}

La mia guida - Anna - non mi ha fatto mancare tutto l'aiuto di cui ho bisogno - regalandomi perfino una SIM Ucraina per le emergenze così da poter essere reperibile sempre. **Forse aveva paura mi sarei perso.**

Non mi sono mai sentito così costantemente in pericolo come a Ternopil. Ero costantemente in allerta, diffidente. Soprattutto perchè mi era **stato suggerito di parlare poco inglese ma non parlare nemmeno russo** onde evitare spiacevoli situazioni.

A ripensarci, ci vorrei riandare solo per poter rimangiare quel cibo buono, quella carne saporita, quella buona birra. Sapori che non ho più trovato negli altri viaggi.

Ho trascorso qui 5 giorni, tra lunghe passeggiate, pasti deliziosi e buona vodka.

{{< image src="20160309_185344.jpg" alt="Ristorante" >}}

Il menù - intagliato nel legno - ben prometteva

{{< image src="20160309_193205.jpg" alt="Salsiccia con cipolle - con contorno di patate" >}}

E infatti...Pork!

{{< image src="20160309_204451.jpg" alt="" >}}

Il ristorante è stato ricavato da una vecchia prigione

{{< image src="20160309_204532.jpg" alt="Il ristorante è ricavato da una vecchia prigione" >}}

Disperazione al pensiero che "a breve" sarei dovuto tornare

{{< image src="20160311_145233.jpg" alt="La mia prigione" >}}

Isola degli Innamorati. Con i colori autunnali non rende quanto quelli estivi.

{{< image src="20160311_143543.jpg" alt="Ponte dell'isoal degli innamorati" >}}

Nei paraggi dell'Isola

{{< image src="20160310_175003.jpg" alt="Albero lungo la riva del lago di Ternopil" >}}

"Centro"

{{< image src="20160309_181534.jpg" alt="Pescatori" >}}

Riflessioni lungo il lago

{{< image src="20160313_102823.jpg" alt="Orologio della piazza principale" >}}

Piazza principale

E' proprio di fronte alla piazza principale che ho acquistato i miei souvenir: una cartolina, una spilla, una calamita. Tre piccoli oggetti che accomunano (quasi) ogni viaggio.

{{< image src="20160313_102643.jpg" alt="Efige di Ternopil" >}}

Particolare dell'obelisco nella piazza principale di Ternopil

Poi son tornato.

{{< image src="20160309_192000.jpg" alt="Orologio a cucù" >}}

## Lvov

Città di inizio del viaggio ma anche di fine. Su suggerimento del mio mentore Anna - seppur avessi il bus del ritorno alle 18 - mi metto in viaggio dalla mattina presto ed alle 9 son già sul minibus che mi conduce a mezzogiorno a **Lvov.** Si apre dunque il più grande interrogativo che affligge ogni viaggiatore ad ora di pranzo: **dove mangio?**

{{< image src="20160313_172017.jpg" alt="Bus di Lvov" >}}

Avrei potuto prendere un Maršrutka ma tanto meglio una lunga camminata

Prendo il trolley, e cammino - allontanandomi dalla stazione.  
Cammino.  
Cammino.  
Vedo un potenziale posto in cui mangiare, lo ispeziono dall'esterno...non mi convince.  
Intanto la fame aumenta.  
Cammino.  
Cammino...finchè non arrivo ad **un centro commerciale Auchan**! E' qui che - lo ricordo con piacere - ho mangiato uno degli hamburger più buoni che abbia mai mangiato, secondo solo a quello che avevo mangiato a Londra qualche mese prima.

Spendo alcune ore, nel centro commerciale. Mi innamoro e gioco con il **Samsung Galaxy Note 5**, da buon amante dei Note quale sono - che non è _mai stato importato in Europa_.

Il piacere del giro dura il tempo giusto, Alle 17, mi avviavo verso l'autostazione.

{{< image src="20160313_173107.jpg" alt="Bus in partenza da Lvov" >}}

Avevo un bus da prendere - alle 17.45, Bus che mi avrebbe riportato in Europa, nella mia (al tempo) Vilnius.

{{< image src="20160314_090659.jpg" alt="Bus arrivato a Vilnius" caption="Il Gigante dopo 750km e una notte di viaggio." >}}
