---
title: "Georgia-Azerbaijan // Tbilisi // Day #8"
date: "2019-12-30"
image: "IMG_4850.jpg"
baseimg : "img/racconti-viaggio/georgia-azerbaijan/day-8-tbilisi/"

summary : "Dopo i momenti d'ansia per il secondo viaggio notturno che ci aspettava - torniamo a Tbilisi e la esploriamo pigramente e con calma, cercando di cogliere i suoi #vibes."
categories : [ "racconti-di-viaggio" ]
tags : [ "travel" ]

showToc : true
type: "article"
---

All'alba un trambusto generale mi risveglia. Anche al ritorno sono nel letto superiore, apro un occhio e vedo passare trafilata la responsabile di vagone che verosimilmente urla qualcosa. Non ne son però certo - dato che anche questa volta ho usato dei [tappi in cera]({{< ref "10-immancabili-accessori-da-viaggio.md" >}}) per garantirmi un riposo quanto più prolungato possibile.

## Controllo passaporti

Si accendono le luci. Guardo l'orologio. Sono le 6. "E' arrivato il momento del controllo dei passaporti" - dico tra me e me.

Questa volta però tutto procede con meno paure: passa il solito militare con il metal detector, ci prendono i passaporti - ci vengono restituiti timbrati. Tempo mezz'ora ed il treno si ferma di nuovo - questa volta al confine georgiano. Veniamo controllati in modo meno severo rispetto ai controllo azeri dell'andata. O forse siamo noi che siamo più rilassati e ci sentiamo come stessimo tornando a casa.

Il treno arriva pigramente in stazione alle 9 passate. Scendiamo. La vista della stazione di Tbilisi mi fa sentire protetto e al sicuro - per quanto a vederla dia esattamente l'idea opposta.

{{< image src="20190927_125642.jpg" alt="Di nuovo nella stazione dei treni di Tbilisi dopo la trasfera azera" type="wide-screen" >}}

"La corsa è finita" - dico ancora una volta tra me e me: ora ci aspettano due giorni pieni senza dover cambiare letto. Usciamo ed andiamo verso [l'appartamento](https://goo.gl/maps/Zi8KQFj4sk3yJjyv8): carino ma estremamente fuori mano.

## Tbilisi

La visuale che offre dalla città però ripaga (solo **parzialmente**) la sua distanza dal centro (circa 2.5km!).

{{< image src="IMG_4834.jpg" alt="Panorama di Tbilisi" type="wide-screen" >}}

Molliamo i bagagli, ci rinfreschiamo ed usciamo subito per quelle stradine antiche (**vecchie**), poco turistiche ma così interessanti ed accattivanti!

{{< image src="20190930_135925.jpg" alt="Per le vie antiche di Tbilisi verso downtown" >}}

Notiamo che nei pressi dell'appartamento ci sono due o tre ristorantini tipici locali; li cerchiamo ma non ci ispirano particolarmente, decidiamo dunque di incamminarci verso il centro.

{{< image src="20190930_140236.jpg" alt="Traffico" type="wide-screen" >}}

Finchè non incappiamo in una lunga fila di persone in attesa del proprio turno in un panificio ([georgian bakery](https://goo.gl/maps/4mgT2uMDPwg7uNjK6)). **Ci mettiamo in fila.**  
Se siete in quella zona - ve lo consiglio caldamente: specialità locali, **economico e buono**.

{{< image src="20190930_142452.jpg" alt="Datteri" >}}

Torniamo all'appartamento, mangiamo con calma. Mangiare a casa invece che in ristorante permette di riposarsi - anche mentalmente, e **potersi sdraiare 10 minuti dopo il pasto:** dopo giorni di martellanti spostamenti, finalmente un po' di _slow traveling e ristoro._

{{< image src="IMG_4842.jpg" alt="Relax sulla veranda di casa" type="wide-screen" >}}

Tbilisi l'abbiamo già più o meno vista il primo giorno, e possiamo esplorarla con molta più calma.

Anche il tramonto visto dalla veranda non è niente male.

{{< image src="IMG_4848.jpg" alt="Tramonto dalla veranda di casa" type="wide-screen" >}}

Non siete ancora convinti?  
Ecco qui un **timelapse**.

{{< vimeo src="416347976" >}}

Per sapere cosa vedere e cosa no vi rimando al [post del day #5]({{< ref "day-5-night-train.md" >}}) dove abbiamo esplorato Tbilisi (seppur per sommi capi) in poche ore.  

**Tbilisi non è infatti una grande città ricca in attrazioni, anzi è piuttosto umile e oltre l'old town_ offre poco.**

{{< image src="IMG_4878.jpg" alt="I love Tbilisi" type="wide-screen" >}}

### Tour operator: quale scegliere?

Prima che faccia notte però **abbiamo una missione**: trovare un tour operator per un trip di una giornata per Kazbegi. Avevamo già fatto un giro la volta precedente ma - memori della pessima esperienza avuta in Azerbaijan - questa volta decidiamo di controllare prima su Google.

Decidiamo di affidarci all'agenzia [Smart Travel](https://g.page/Smarttravelgeorgia?share).  
Persone serie ed un tour - quello di Kazbegi - che si rivelerà un successone per come è organizzato. Inoltre - fanno spesso delle promozioni: a noi hanno fatto il 15% di sconto nel tour del giorno successivo.  
**Consigliatissimo!**

Acquistiamo due posti per il tour per Kazbegi per 55GEL a testa. La nostra guida **sarà Jimmy**; il meeting point è fronte agenzia il giorno dopo alle 7.30.

### Il ponte della Pace

{{<posizione "https://goo.gl/maps/PcS9sWR2C95iKHTX9" >}}

{{< image src="IMG_4955.jpg" alt="Ponte della Pace" type="wide-screen" >}}

L'abbiam già visto - ma attraversarlo senza fretta questa volta ha tutto un altro sapore.

{{< image src="IMG_4952.jpg" alt="Campata del ponte della pace" >}}

### Rike park

{{<posizione "https://goo.gl/maps/je3rGoEZd4SLiuSP8" >}}

L'avevamo già contemplato nella nostra ultima visita al tramonto.

{{< image src="IMG_4141.jpg" alt="Parco centrale di Tbilisi; in fonto - il Ponte ddlla Pace" type="wide-screen" >}}

Questa volta ci arriviamo a sera inoltrata. Le fontane danzanti sono in azione. **Ci fermiamo ad ammirarle**.

{{< image src="IMG_4936.jpg" alt="Fontane danzanti di Rike Park" type="wide-screen" >}}

Qui un breve video:

{{< youtube id="4H2oex_aOm0" >}}

### Piazza dell'Indipendenza - Maidan square

_Posizione su Google Maps [qui](https://g.page/vip-translations?share)._

Molto simile a quella di Kiev.

{{< image src="20190927_155149.jpg" alt="Piazza della Libertà" >}}

### Il cremlino

{{< posizione "https://goo.gl/maps/ZMrZ4sA2saBtQcSy9" >}}

La fortezza che si staglia a ridosso della collina è la [Narikala](https://goo.gl/maps/kjYjfTJoAxnXyzXr5). Fortezza o - _in lingua russa_ - **cremlino**. Da qui si può accedere mediante passaggio panoramico con tante bancarelle alla [Kartlis Deda](https://goo.gl/maps/SUuV6PrJpQdARxd17) - statua di una donna alta 30metri in abiti tradizionali georgiani che dovrebbe rappresentare il vero carattere dei georgiani: nella mano destra eregge un calice di vino - per brindare con coloro che vengono come amici; nella mano sinistra regge una spada, per combattere coloro che vengono come nemici.

Saliamo sulla fortezza tramite scalini e ci godiamo lo skyline notturno che Tbilisi offre. L'aria è fresca e piacevole, alcuni artisti di strada rallegrano le vie sulla sommità.

{{< image src="IMG_4883.jpg" alt="Skyline notturno di Tbilisi" type="wide-screen" >}}

Strizzando l'occhio si può osservare il **Ponte della Pace** in lontananza.

{{< image src="IMG_4895.jpg" alt="Ponte della Pace di notte visto dal Cremlino di Tbilisi" type="wide-screen" >}}

Lo sapevate che le sponde del fiume Mtkvari cambiano colore ad intermittenza? Qui sono rosse, ma diventano alternativamente blu, viola, verdi, gialle.

{{< image src="IMG_4901.jpg" alt="Le rive del fiume cambiano colore" type="wide-screen" >}}

### Hard Rock Shop

{{< posizione "https://goo.gl/maps/j1R8bz6z5UiMHg2B8" >}}

Se come noi siete fan dell'Hard Rock e delle sue magliette, rimarrete estremamente delusi dall'Hard Rock Shop di Tbilisi.  
Situato in una zona della cità tutto sommato "benestante", con strutture nuove e locali, rimarrete delusi perchè **non troverete alcun oggetto nel negozio!** Non una maglietta, non una tazza, non un portachiavi.  
**Una delusione!**

{{< image src="20190930_220906.jpg" alt="Hard Rock Shop di Tbilisi completamente vuoto" type="wide-screen" >}}

## L'anima di Tbilisi

Non è un posto preciso, ma è ovunque. Chi visita Tbilisi non lo fa per vedere monumenti o edifici dal particolare valore artistico e culturale. Lo fa per assaggiarne il cibo, respirare le tradizioni, leggere la storia che si può celare dietro un antico portone in un vicolo nascosto.

Ma anche capire le tradizioni consumando cibi antichi e locali, bevendo buon vino (a proposito - in Georgia il vino più buono è il bianco!) nel mentre che si assiste a qualche rappresentazione musicale in qualche locale.

* * *

Finisce pigramente il **day #8 del viaggio in Georgia.**

Sembravano tantissimi, eppure uno dopo l'altro i giorni son passati: sembra un mese fa che volavamo sul Caucaso con quell'inaffidabile turboelica oppure lo scalavamo per raggiungere i Koruldi lakes! Invece sono appena 4 giorni...**quattro giorni vissuti a pieno regime**.

Nel [day #9]({{< ref "day-9-kazbegi.md" >}}) ci aspetta il tour verso Kazbegi con la guida più cool che incontrerete sicuramente in tutti i vostri viaggi: Jimmy!  
Se vuoi leggere dei preparativi del viaggio puoi farlo su [questo post]({{< ref "day-0-preparativi.md" >}}).  
Puoi invece leggere il [day #7 qui]({{< ref "day-7-qobustan.md" >}}).
