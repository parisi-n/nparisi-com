---
title: "Norvegia // Stavanger // Day #3"
date: "2022-08-01"
image: "images/stavanger_cover.jpg"

summary : "In balia dell'improvvisazione e dalla voglia di scoprire - incentivati dall'esperienza di Trolltunga, decidiamo di visitare Stavanger (fuori programma) come base per l'escursione di Preikestolen."
categories : [ "racconti-di-viaggio", "norvegia" ]
tags : [ "travel" ]

showToc : true
type: "article"
---

{{< box "blue" >}}
Chi mi legge da un po' lo sa - non amo particolarmente i viaggi strettamente organizzati e calendarizzati. Preferisco vivere la giornata, decidere di volta in volta dove andare - dove mangiare.

**Stavanger** rappresenta una deviazione sulla tabella di marcia.
{{< /box >}}

{{< capital_letter_open >}}
Con (quasi) tutta la calma del mondo - una volta rifocillati presso il [Trolltunga Hotel](<ref "" >) decidiamo di metterci in marcia verso la prossima escursione: **Preikestolen**.

Tempo di viaggio stimato: 4-5 ore che, considerando i vari stop, le varie deviazioni, la pausa pranzo, avrebbe significato arrivare poco prima dell'ora di cena.
{{< capital_letter_close >}}

Mattina silenziosa, in quel di Odda. 

{{<image src="trolltunga_hotel_view.jpg" alt="Vista antistante il Trolltunga hotel" caption="Vista antistante il Trolltunga hotel" type="wide-screen" >}}

## Il viaggio

Nei pressi di Preikestolen l'offerta alberghiera si è rivelata un po' scarna (non volevamo ripetere l'esperienza del Trolltunga Hotel con una stanza spartana, essenziale, con unico scopo quello di dare ristoro agli escursionisti), motivo per cui decidiamo di appoggiarci alla città più vicina: **Stavanger**.

Stavanger è stato nel momento della scelta un mero ripiego: nei piani originari non era nemmeno contemplata.

*Eppure è stata una scelta di cui è difficile pentirsi.*

{{< vimeo src="734046005" type="horizontal" >}}

### Il percorso

{{<image src="percorso_stavanger.jpg" alt="Percorso da Odda a Stavanger" caption="Percorso da Odda a Stavanger" type="wide-screen" >}}

Il viaggio da Trolltunga a Stavanger è stata forse la tratta più rilassante e piacevole tra tutte quelle del viaggio: pochi km da fare, tanto tempo e la possibilità di fermarci ogni qualvolta volessimo o ne avessimo la possibilità.

Partiamo dall'hotel, ma dopo pochi km siamo obbligati a fermarci.

{{< video src="road_animation.mp4" type="wide-screen" >}}

E' comunque incredibile come ad ogni angolo, ad ogni curva, la natura norvegese tenti di stupirvi - e nella maggior parte dei casi ci riesca anche.

{{<image src="foss_1.jpg" alt="Cascata Latefossen" caption="Latefossen" type="wide-screen" >}}

Cascate, torrenti, tonnellate d'acqua che si riversano dalle montagne al mare rendendo spettacolari scenari apocalitici ed impressionanti.

{{<image src="foss_2.jpg" alt="Cascata Latefossen" caption="" type="wide-screen" >}}

Scenari da contemplare, fotografare, riprendere ed ancora ammirare. Ma soprattutto ascoltare.

{{< video src="foss_v.mp4" caption="Latefossen" type="vertical-9x16" >}}

E riprendere all'infinito.

{{< video src="foss.mp4" type="wide-screen" >}}

* * *

Erano da poco passate le 11 del mattino quando - raggiunto nuovamente il mare e lasciatici alle spalle le catene montuose - avvistiamo un grazioso tavolo in granito con vista fronte mare.

{{<image src="tavolo_frontemare.jpg" alt="Tavolo di granito fronte fjordo" caption="Fjordo" type="wide-screen" >}}

E così abbiamo unito utile e dilettevole: la mattina prima di partire abbiamo ben pensato di mettere a scaldare un po' d'acqua e portare il thermos caldo per quanto fosse durato, nel caso ci fossimo voluti fermare per sorseggiare una tisana.

*Pensato, detto, fatto.*

{{<image src="cappuccino_frontemare.jpg" alt="Thermos e cappuccino in tavolo di granito fronte fjordo" caption="Cappuccino vista fjordo" >}}

### Il tunnel

{{< vimeo src="734050569" type="horizontal" >}}

Per arrivare a Stavanger dovrete attraversare - ancora una volta - un fjordo; tuttavia questa volta non sarete costretti ad imbarcarvi nel traghetto ma dovrete necessariamente usare il tunnel sottomarino del *Ryfilke* - lungo 14km. Tempo di percorrenza: *circa 20 minuti*.

{{< box "blue" >}}
*Wikipedia recita:* il tunnel di Ryfilke è stato aperto in data 30 dicembre 2019 ed è - ad oggi - il più lungo tra i tunnel sommersi del mondo. Corre sotto il fondo marino del Boknafjord e collega la città di Stavanger con la cittadina di Tau.
E' lungo 14.4km.

Il pedaggio ha un costo di *140kr* per i veicoli a motore - che si riduce a *56kr* per i veicoli _a zero emissioni_.
{{< /box >}}

Qui un video in fast-motion dell'attraversamento: un momento così meritava di essere ripreso dalla _dash-cam_.

{{< vimeo src="735387576" type="horizontal" >}}

## Dove alloggiare

Per via dello scarso preavviso non abbiamo valutato attentamente le varie possibilità offerte dalla città e siamo andati sul _sicuro_ prendendo una stanza _city view_ presso il {{<external_link "https://www.booking.com/hotel/no/radisson-blu-atlantic-stavanger.it.html" "Radisson Blue Atlantic" >}}.

{{<image src="radisson_floor.jpg" alt="Poltrone con vista al 13esimo piano del Radisson Blue Atlantic di Stavanger" caption="Androne panoramico del 13esimo piano" >}}

Onestamente mi aspettavo qualcosina in più dalla nota catena, per cui non mi sentirei di consigliarlo con fervore.
A causa dell'impianto di riscaldamento rumoroso partito alle 23 ci siamo dovuti spostare di stanza.
Sicuramente l'attenzione all'ospite è alta e le _ammenities_ fornite con la room non sono da meno (prodotti Perricone MD _in primis_).

La view dal balconcino non è tra le più entusiasmanti.

{{<image src="room_view.jpg" alt="Vista del Lago di Stavanger dal Radisson Blue Atlantic" caption="Room con view sul lago" type="wide-screen" >}}

L'hotel non dispone di parcheggio proprio ma troverete parcheggio (sia a pagamento sia lungo strada) proprio dietro la struttura.

Qualora decidiate di parcheggiare lungo strada - prestate attenzione ai cartelli ed ai segnali integrativi (come raccontato nella sezione [Guidare in Norvegia]({{< ref "/racconti-viaggio/norvegia/day-1-bergen/index.md#guidare-in-norvegia" >}}).

Al momento del viaggio il parcheggio lungo strada era permesso solo durante l'orario notturno - dalle 20 alle 8.

* * *

Ciò non mi trattiene comunque dal piazzare la GoPro sul vetro per immortalare la notte che fa posto al giorno.

{{<image src="room_view_gopro.jpg" alt="GoPro timelapse alla finestra" caption="Timelapse-ing" >}}

Il risultato però non è stato quello atteso - motivo per cui ho deciso che non meritava di essere inserito in questo diario di viaggio :)

## L'esperienza

Stavanger è la perla che non vi aspettate durante la ricerca di un letto per ristorarvi e prepararvi alla prossima escursione.

{{<image src="stavanger_harbour.jpg" alt="Porto nel centro di Stavanger" type="wide-screen" >}}

Merito anche delle sue strutture tradizionali in legno bianco - trasmette calma ed appaga l'occhio; trasmette senso di pace e serenità.

{{<image src="stavanger_harbour_2.jpg" alt="Porto nel centro di Stavanger" type="wide-screen" >}}

La passeggiata lungo il porto vi porterà fino all'*Ufficio Informazioni*.

{{<image src="info_point.jpg" alt="Ufficio informazioni" caption="Dettaglio" >}}

Da lì smarritevi e salite verso la collina: vi si apriranno una rosa di piccoli sentieri con selciato che vi porteranno nella parte più antica, preziosa e sorprendente di Stavanger.

{{<image src="stavanger_hill_view.jpg" alt="Vista del Porto dalla Old Town" caption="Oldtown view" type="wide-screen" >}}

Se poi, come nel nostro caso, vi troverete a passeggiarci al crepuscolo, la _blue light_ del crepuscolo tingerà le case e renderà le vie ancora più curiose ed avvincenti.

{{<image src="stavanger_oldtown.jpg" alt="Casa tradizionale della Stavanger Vecchia" caption="Casa tradizionale della Stavanger Vecchia" type="wide-screen" >}}

Vi trovate nella *Old town* di Stavanger, una piccola area della città le cui case sono le antiche tradizionali norvegesi costruite con legno e dipinte di bianco, caratteristiche della zona e di tutta la norvegia.

{{< box "blue" >}}
L'_Old Town_ o - in norvegese - _Gamle Stavanger_ venne costruita tra il 1810 e 1870 durante il boom dell'economia locale dovuta al mercato delle sardine per cui vennero costruite una serie di case in legno e calcestruzzo per poter ospitare i vari mercanti e pescatori che gravitavano attorno al nuovo business.

Le sardine venivano conservate sotto sale e, successivamente, inscatolate.

Sul molo (nei pressi dell'_Info point_) sono ancora presenti vecchi edifici usati come teatro dei processi produttivi.

La zona ha conservato la sua identità primordiale, non concedendosi alle lusinghe del turismo che nel tempo sono state sempre più forti - riuscendo a mantenere la sua identità originaria.

La parte più preziosa, romantica e affascinante della _Gamle Stavanger_ rimangono le viuzze acciottolate ed illuminate - la notte, in passato - da lampade a gas che si insunuano tra le case in legno, ancora ben conservate e ben imbiancate.
{{< /box >}}

Prendetevi del tempo e passeggiate tra le viuzze, senza risparmiarvi nel salire e scendere per i viottoli in cui si articola.

{{<image src="stavanger_oldtown_house.jpg" alt="Vie della Stavanger vecchia" caption="Vie della Stavanger Vecchia" >}}

Studiatene (senza passare troppo per *guardoni*) con _non-chalance_ gli interni di quelle che apparentemente appaiono come senza inquilini.

{{<image src="oldtown_house_window.jpg" alt="Dettaglio interno di una casa tradizionale nella Oldtown di Stavanger" caption="Dettaglio interno" >}}

{{< box "blue" >}}

Il fatto interessante di queste casette fiabesche è la possibilità di prenderle in affitto con contatto diretto con il referente tramite AirBnb.

Volete provare a vivere dentro una bomboniera? Forse questa è l'esperienza che cercate.

{{< /box >}}

* * *

Meritevole anche una passeggiata tra la fauna locale del parco dirimpetto al _Radisson Blue_.

{{<image src="stavanger_lake.jpg" alt="Giardino di Stavanger" type="wide-screen" >}}

Nulla di entusiasmante, sia chiaro, ma curiosa la cura e la pulizia con cui tutta la città è tenuta e conservata.

* * *

A causa dell'itinerario, Stavanger è stata vissuta come "città di passaggio". Una giornata di calma l'avrebbe sicuramente meritata. 

## Cosa vedere

Nei pressi di Stavanger ci sono varie attrazioni che meriterebbero - tempo permettendo - di essere viste.

Per questo rimando {{< external_link "https://www.tripadvisor.it/Attractions-g190511-Activities-Stavanger_Stavanger_Municipality_Rogaland_Western_Norway.html" "apposita pagina" >}} su TripAdvisor.

Tuttavia posso annoverare:

* {{<external_link "https://www.tripadvisor.it/Attraction_Review-g190511-d3511560-Reviews-Swords_in_Rock-Stavanger_Stavanger_Municipality_Rogaland_Western_Norway.html" "Le spade di Roccia" >}}
* {{<external_link "https://www.tripadvisor.it/Attraction_Review-g190511-d317602-Reviews-Norwegian_Petroleum_Museum-Stavanger_Stavanger_Municipality_Rogaland_Western_Norwa.html" "Museo del Petrolio" >}}
* Escursione a Preikestolen - di cui parlerò nel prossimo post
* {{<external_link "https://www.tripadvisor.it/AttractionProductReview-g190511-d15847274-Guided_hike_to_Kjerag_and_Kjeragbolten-Stavanger_Stavanger_Municipality_Rogaland_W.html" "Escursione a Kjeragbolten" >}}
* Visita in barca del Lysefjord

## Dove mangiare

Non ho grandi suggerimenti da dare sul posto. Merito anche della camera con vista decidiamo di trattarci bene e - dopo il trasloco di stanza - ordinare delle *ottime costine arrosto* da _Wolt_.

{{< appbox img="https://play-lh.googleusercontent.com/qp3dvrnvMAYmJj6ok1AtYJdCP0l4BD_PnyEpXde3nPeufoOc7WH_hIzIlIKVEjYdEAtq=w240-h480-rw" name="Wolt Delivery: Food and more" package="com.wolt.android" >}}

{{< box "blue" >}}
*Wolt* è l'analogo di Deliveroo, Uber Eats oppure Just Eat in Norvegia ed in molti altri stati (Polonia, Bulgaria, Germania...). Il suo funzionamento è esattamente identico alle app che ormai sono entrate nella nostra quotidianità.

Una cosa, però, mi è piaciuta: permette di pagare tramite *Google Pay* ed evita il non sempre desiderato fatto di dover inserire i dati della propria _carta_ in un'altra applicazione (che magari non userete mai più!).
{{< /box >}}

Per l'occasione abbiamo deciso di servirci (previo _double check_ delle recensioni su _Google Maps_...) presso il ristorante *The Shack Sentrum* ({{< external_link "https://goo.gl/maps/ymPD8oWC8SL1gs6YA" "qui il riferimento" >}}).

Il tutto accompagnato da birra locale.

*Tutto molto buono e bello*.
