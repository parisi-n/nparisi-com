---
title: "Norvegia // Bergen // Day #1"
date: "2022-07-18"
image: "images/cover_bergen.jpg"

summary : "Racconto di viaggio in un mix dal giusto equilibrio tra narrazione e suggerimenti: cosa vedere, dove andare, cosa (ma soprattutto) dove mangiare. Bergen vi sorprenderà!"
categories : [ "racconti-di-viaggio", "norvegia" ]
tags : [ "travel" ]

showToc : true
type: "article"
---

## Il viaggio

{{< capital_letter_open >}}
Arriviamo sul far della sera - con un volo {{< external_link "https://www.wideroe.no/" "Widerøe" >}} da _Oslo Oslo-Gardermoen_ - sui cui abbiam volato da _Milano Malpensa_ con {{< external_link "www.norvegianair.com" "NorvegianAir.com" >}}.

Già dall'arrivo ad Oslo, stropicciando gli occhi in prossimità dell'oblò, nella mente pensavo "è una natura che non ho mai visto...": scrutavo in lontananza le aspre insenature dei fjordi alternate alle montagne, e già il cuore era emozionato.

L'ultima tratta, compiuta al crepuscolo, illumina la Natura in basso con la poca restante luce data dalla _blue light_, creando un _chiaro-scuro_ in tinta _blue_ particolare e misterioso.

E' in questo momento che ho definitivamente capito: un viaggio così - ancora non l'avevo fatto.

{{< capital_letter_close >}}

{{<image src="bergen_airport.jpg" caption="Aeroporto di Bergen" alt="Bergen Airport" type="wide-screen" >}}

## Come spostarsi

### Dall'aeroporto al centro

Al viaggiatore che atterrerà al _Bergen Airport_ si offrono varie possibilità per raggiungere il centro.

La più economica - e quella per cui abbiamo optato - è raggiungere il centro _via metro_.

All'entrata dell'aeroporto, nel piazzale su cui cappeggia **la maxi-scritta Bergen?**, troverete la macchinetta self-service per l'acquisto del biglietto tratta singola.

Troverete queste stesse macchinette lungo altre fermate della Metro.

Il **biglietto singolo costa 39 NKK** - pari a circa 4 EUR al cambio del momento.

### La metro

La troverete indicata come _Bergen Light Trail_ ed è gestita dalla **Skyss**.

{{<image src="light_train_bergen_station.jpg" caption="Stazione della metro leggera" alt="Bergn Light Train" type="wide-screen" >}}

Il sito ufficiale fornisce un {{< external_link "https://reise.skyss.no/" "travel planner" >}} con cui programmare gli spostamenti.

E' disponibile anche {{< external_link "https://vestlandfylke.maps.arcgis.com/apps/webappviewer/index.html?id=93537e62f94e4bdc9d914d511464ab63" "una mappa interattiva" >}} con cui stabilire autonomamente lo spostamento.

In ogni fermata della Metro troverete una macchinetta per l'acquisto del biglietto.

Per sapere le varie formulazioni di titolo di viaggio disponibili potete {{< external_link "https://www.skyss.no/en/tickets-and-prices/prices/bus-light-rail-and-boats-to-askoy-nordhordland/" "dare uno sguardo qui" >}}.

### I Bus

{{< external_link "https://www.skyss.no/en/travel/timetables-and-maps/timetables-bus/" "Qui" >}} troverete le principali indicazioni riportate sul sito ufficiale della compagnia di trasporti **Skyss** per gli spostamenti in bus.

### Monopattino

Non solo per brevi spostamenti in *Bryggen* - ma anche per tornare al **Moxy** è il mezzo che abbiamo preferito; conferisce quel **plus** d'avventura ed emozione che rende indimenticabile un posto.

Troverete dei monopattini **Tier** sparsi per la città.
Scaricare l'app sarà un investimento considerato che anche Oslo avrete la possibilità di noleggiarli.

{{< appbox img="https://play-lh.googleusercontent.com/om0acQKscCGl3uSYfm3lQ06FlEbzXwWxveWwPkTgzKrbT8DOZXOPcIFm_jkgxdhPDdg=w240-h480-rw" name="TIER: Monopattini elettrici" package="com.tier.app" >}}

{{< box "orange" >}}
Valutate se collegare all'app una carda di credito o la vostra Curve.

In caso decidiate di collegare **la Curve** preparatevi a ricevere **una preautorizzazione di 140NOK ad ogni sblocco**.

La preautorizzazione avrà una durata di *trenta giorni* e, in caso i fondi sulla _Visa Crypto.com_ siano contati - in base al vostro uso - queste preautorizzazioni potrebbero pesarvi nel breve.
{{< /box>}}

Con un uso intenso non abbiamo mai speso (a Bergen) più di 40-60NOK.

## Dove alloggiare

Per la nostra permanenza a Bergen abbiamo optato per il {{< external_link "https://www.booking.com/hotel/no/moxy-bergen.it.html" "Moxy Hotel" >}} - sito fronte ad in insenatura portuale del _Mare del Nord_.

Vi consiglio il posto sia per la pulizia sia per la modernità delle stanze sia...per la vista!

{{<image src="moxy_bergen.jpg" caption="Camera vista fjordo - Moxy Bergen" alt="Moxy Bergen Fjord view" >}}

Svegliarsi _sull'acqua_ è l'esperienza cardine del viaggio in Norvegia: trasmette senso di serenità, di pace e benessere impagabile.

Nell'hotel potrete scegliere tra le stanze _mountain view_ e _water view_...spendete qualche corona in più e - in caso di disponibilità - non abbiate dubbi nel scegliere la stanza con vista mare!

{{<image src="bergen_night.jpg" caption="Vista dell'insenatura portuale nei pressi del Moxy Hotel" alt="Fjordo di Bergen nei pressi del Moxy Hotel" type="wide-screen" >}}

* * *

Vi consiglio questo alloggio anche nel caso in cui abbiate la necessità di fare un _late check-in_: al ritorno da Preikestolen, causa condizioni meteo avverse, ci siam ritrovati ad arrivare a Bergen a mezzanotte e mezza ed il Moxy ha una reception h24 che, previa comunicazione, vi potrà accogliere.

Inoltre l'Hotel vi permetterà di lasciare i vostri bagagli dopo il _check-out_ all'interno di _lockers_ nella _hall principale_ che potrete chiudere usando un vostro codice personale - il tutto completamente gratuito.

Se ancora non foste convinti: _volete mettere svegliarvi con *questa view*?

{{<image src="bergen_fjord_moxy_view.jpg" alt="Vista fjordo" >}}

Non di minore importanza è il fatto che quasi tutta la strada dall'hotel al centro è dotata di pista ciclabile: potrete quindi spostarvi verso il centro sfruttando un monopattino Tier (con un costo di 4-5€).

## L'esperienza

Va premesso che Bergen è stata a più riprese al centro del nostro viaggio nel __Vestland__ - da Stavanger (a Sud) a Lavik (al Nord), motivo per cui abbiamo soggiornato per ben tre giorni nei vari spostamenti - tutti e tre nel Moxy Hotel - diventato punto di riferimento per il soggiorno overnight.

{{<image src="bergen_city_night.jpg" alt="Edifici di Bergen" type="wide-screen" >}}

{{< box "orange" >}}
Bergen è **la città della pioggia**: si contano più di 200 giorni di pioggia l'anno e beccare una bella giornata può essere più difficile che trovare un ago in un pagliaio.
{{< /box>}}

Nel caso il tempo sia clemente - con il sole - Bergen si veste di colori brillanti e appaganti, come quelli delle case di Bryggen lungo il porto.

* * *

Il fatto che fosse in periferia ma ben collegato con il centro - unito al _mood_ che trasmette _tout-court_ al viaggiatore - non potrà fare a meno di entrarvi nel cuore.

Non lasciatevi ingannare dal prezzo più basso rispetto alle altre strutture: vi troverete benissimo!

{{<video src="bergen_pan.mp4" caption="Panning di Bryggen" type="wide-screen" >}}

### Il noleggio auto

La mattina successiva al nostro arrivo pioveva; fatta velocemente colazione - ci siamo recati nuovamente in aeroporto (altri 39NOK :grin:) per prendere la **Wolksvagen Golf** prenotata sul sito {{< external_link "www.sixt.no" "Sixt.no" >}} che, in base alle recensioni, era il noleggio che più ispirava fiducia.
Son sempre titubante al noleggio d'auto - questa volta però ci siamo sentiti abbastanza _confident_ anche perchè, la Norvegia, o si vive per strada o non si vive affatto.

La bellezza ed il fascino nascosto stanno nelle stradine strette con il fjordo da un lato e la montagna dall'altro - con ogni tanto una cascata (o _foss_ - in norvegese) che attraversa incurante la strada per gettarsi sul fjordo.

{{<image src="to_odda.jpg" caption="Verso Odda" alt="Verso Odda" >}}

Tornando al noleggio auto - il veicolo prescelto non era disponibile e ci è stata data una **Toyota Corolla Hybrid**.
Prima del momento non avevo ancora avuto esperienza con macchine _hybrid_ e il suo uso in viaggio ha reso ulteriormente particolare il vivere la strada come percorso piuttosto che come mezzo per arrivare a destinazione.

{{<image src="to_odda_2.jpg" alt="Verso Odda" >}}

{{<box "blue">}}
Per quanto possa considerarsi scontato, alcune semplici indicazioni:

* premuratevi di prenotare con anticipo l'auto desiderata presso il sito internet nelle date di cui avete necessità;
* in Norvegia in base alle informazioni raccolte la *Carta di Credito* è l'unico mezzo con cui poter noleggiare l'auto;
* assicurate l'auto affinchè, in caso di problemi, dovrete solo pagare una piccola franchigia;
* riconsegnate l'auto e visionate l'esterno con un addetto per mostrare le condizioni al reso;
{{</box>}}

### Guidare in Norvegia

{{<video src="norway_guidare_strada_2.mp4" caption="Guidare in Norvegia" type="wide-screen" >}}

Seppur son sicuro non ce ne sia bisogno - è bene ricordare come **rispettare pedissequamente le regole della circolazione su strada** sia il vostro obiettivo primario da perseguire nel momento in cui vi metterete alla guida dell'auto.

I limiti di velocità **vanno tassativamente rispettati** onde evitare di incorrere in sanzioni **anche abbastanza salate**!

Su Waze sono segnalati i principali autovelox, motivo per cui varrebbe la pena scaricarlo anche solo per il vostro viaggio.

{{<image src="fuel_pump.jpg" caption="Pompa di benzina con POS incorporato" alt="Pompa di benzina con POS incorporato" >}}

Trovate il link al download per i dispositivi Android di seguito:

{{< appbox img="https://play-lh.googleusercontent.com/r7XL36PVNtnidqy6ikRiW1AHEIsjhePrZ8W5M4cNTQy5ViF3-lIDY47hpvxc84kJ7lw=w240-h480-rw" name="Waze" package="com.waze" >}}

* * *

Durante il viaggio sarà inevitabile dover prendere il traghetto per attraversare il fjordo.

{{<video src="norway_traghetto_salita.mp4" type="wide-screen" >}}

Il costo è estremamente modico e vi verrà tariffato a fine noleggio in quanto il pedaggio viene pagato mediante una sorta di _telepass_ che, riconoscendo la targa, vi tarifferà secondo la tratta.

In base al fjordo in cui siete recatevi nella pagina del porto su Google Maps e troverete il sito internet con la timetable delle corse in partenza ed in arrivo.

### La segnaletica

Messa dove serve ed al momento opportuno - prestateci sempre massima attenzione - soprattutto per quel che riguarda **i limiti di felocità**: 50 km/h all'interno dei centri abitati - tra i 60 e gli 80 km/h nelle strade extraurbane e 80-100 km/h nei (rari) tratti autostradali.

Lungo il percorso troverete spesso questo tipo di cartello:

{{< image src_http="https://upload.wikimedia.org/wikipedia/commons/2/29/NO_road_sign_640.10.svg" alt="Segnaletica in Norvegia" caption="via [Wikipedia](https://it.wikipedia.org/wiki/Segnaletica_stradale_in_Norvegia)" style="width: 45%" parent-class="no-box-shadow">}}

che sta ad indicare la presenza di un'attrazione turistica naturale per cui vale la pena fermarsi.

* * *

Vi capiterà inoltre di incontrare, soprattutto nelle aree urbane, un cartello simile a questo - ad integrazione di un altro segnale - e.g. che indica la possibilità di posteggiare l'auto:

{{< image src_http="https://upload.wikimedia.org/wikipedia/commons/a/ab/Norwegian-road-sign-806.0.svg" alt="Segnaletica in Norvegia" caption="via [Wikipedia](https://it.wikipedia.org/wiki/Segnaletica_stradale_in_Norvegia)" style="width: 45%" parent-class="no-box-shadow">}}

Non scoraggiatevi: mentre la prima riga indica l'orario di validità del cartello durante i giorni feriali, la seconda riga indica la validità del cartello nei giorni *pre-*festivi. Ove presente, l'orario in rosso indicherà la validità nei giorni *festivi*.

{{< font "gray" >}}_Maggiori informazioni {{< external_link "https://it.wikipedia.org/wiki/Segnaletica_stradale_in_Norvegia" "qui" >}}._{{< /font >}}

### Il cibo

Costi dei ristoranti a parte - a meno di restare in città con tutti i servizi - è sempre bene avere viveri nel cofano.

Per cui il primo stop in uscita da Bergen e con direzione **Odda** è stato fermarci in un _grocery store_ e far scorta di cibo.

L'acqua in bottiglia vi sarà vendura a caro prezzo - per questo sarebbe auspicabile partire con una borraccia da ricaricare di volta in volta; l'acqua del rubinetto è potabile - ed alcuni bevono anche l'acqua dei ruscelli.

Non essendo così coraggioso e avventuroso, abbiamo acquistato un po' d'acqua in bottiglia per ogni evenienza.

{{< box "blue" >}}
Le bottiglie in _plastica_ e in _vetro_ hanno una cauzione di qualche decimo di NOK - che vi verrà restituita al momento del conferimento nei centri appositi.
{{< /box>}}

## Cosa vedere

Uno dei lati positivi è il fatto che tutto - o quasi - sia ad una ragionevole _walking distance_.

{{<image src="autumn_in_bergen.jpg" caption="Autumn in Bergen" alt="Autumn in Bergen" >}}

Quindi che siate agili camminatori o siate meno agili di una quercia (come il sottoscritto) - non avrete comunque scuse :grin:.

### Bryggen

{{<image src="bergen_detail_2.jpg" caption="Fronte porto" alt="Bryggen" >}}

Sono le caratteristiche e antiche case disposte a schiera lungo il porto della città. Sono in legno ed ospitano alcuni _souvenir shops_ o _ristoranti_.

Visitateli con cura: potreste incappare in qualche offerta imperdibile soprattutto per quel che riguarda il vestiario ed a prezzi tutto sommato congrui.

{{<image src="troll.jpg" caption="Troll" alt="Troll" >}}

A proposito di ristoranti - alla voce [Dove Mangiare](#dove_mangiare) parlo proprio di una tavola lungo il porto non distante da queste casette caratteristiche.

Non lontano troverete un kiosk proprio sul porto; approfittatene e prendete un espresso e gustatelo in riva al porto.

{{<image src="bergen_detail.jpg" alt="Bryggen" >}}

Passeggiare per Bergen è un vero e proprio piacere quando non piove.
Offre tutta l'esperienza di una città di mare senza l'umidità spinta che inevitabilmente il mare in altre città porta con se.

{{<image src="bergen_detail_3.jpg" alt="Tombino di Bryggen" >}}

Non escludete a priori la possibilità di visitare il centro di Bergen *in monopattino*!


* * *

_Bryggen_ non è altro che l'_old town_ della città.

Di fronte al porto troverete anche un *McDonald's* sito all'interno di un'edificio storico caratteristico.

{{<image src="ancient_mcdonald_bergen.jpg" caption="McDonald's" alt="McDonald's Bryggen" >}}

Vale la pena una visita!

* * *

Dietro Bryggen si apre un panorama di case più moderne e tradizionali - ma moderne.

{{<image src="bergen_city_day.jpg" caption="L'altra faccia di Bryggen" alt="Bryggen alta" type="wide-screen" >}}

E' la parte _alta di Bryggen, quella che si sviluppa verso il _Monte Fløyen_.

{{<image src="bergen_city_day_2.jpg" alt="Bryggen alta" type="wide-screen" >}}

### Mercato del pesce

Si trova esattamente di fronte a **Brygen**, dall'altro lato del porto.

All'interno della stessa struttura ci sono differenti ristoranti che mostrano servire pietanze direttamente preparate con il pesce esposto nei banchi e che - una volta scelto dal cliente - viene preparato secondo modalità e ricette tradizionali.

Fate un giro e lasciatevi ispirare, soprattutto se ora di pranzo.

{{<video src="fishmarket_bergen.mp4" caption="Mercato del Pesce" >}}

* * *

Da abitante di città di mare a me non ha sorpreso particolarmente e anzi, dopo un breve giro, sono andato in direzione opposta alla ricerca di un ristorantino ben votato in cui consumare un'esperienza culinaria quanto più _local_ possibile.

### Crociera sul fjordo

Non abbiamo avuto il tempo di organizzare una crociera sul fjordo con partenza da Bergen.

E' però doveroso annoverarla tra i _sightseening_ di Bergen.

{{< font "gray" >}}_Maggiori informazioni {{< external_link "https://en.visitbergen.com/things-to-do/tours/fjord-tours" "qui" >}}._{{< /font >}}

### Funicolare

Anche questa esperienza non vissuta direttamente.

La funicolare è una delle più note in Norvegia e permette di arrivare nel Monte Fløyen (320 s.l.m) in circa 10 minuti.

Il costo del biglietto varia in base alla stagione.
Potete trovare una {{< external_link "https://www.floyen.no/en/floibanen/prices/" "tabella dei prezzi aggiornata qui" >}}

{{< font "gray" >}}_Maggiori informazioni {{< external_link "https://floyen.no/en/floibanen" "qui" >}}._{{< /font >}}

## Dove mangiare

Croce e delizia di ogni viaggio.

Sarà il caso, sarà la fortuna, ma in Norvegia non è capitato mangiassimo male o ci alzassimo scontenti.

Forse anche merito di un'attenta analisi preliminare su dove mangiare e dove invece evitare.

Il giorno in cui in relax abbiamo deciso di esplorare Bergen e dedicargli una giornata intera abbiamo deciso di esplorare l'offerta culinaria e di ristorazione locale.

* * *

{{< posizione "https://goo.gl/maps/ToZDeb6D913EH9oP6" >}}

La nostra scelta è ricaduta su **Bryggeloftet & Stuene Restaurant** per il desiderio di assaggiare la carne di balena.

Purtroppo la pietanza è stagionale ed il periodo in cui siamo stati non era la stagione adeguata.

Qualora vi propongano il menù semplificato a base di _fish&chips_ replicate che vorreste mangiare qualcosa di tipico e vi verrà portato il menù completo: il rischio è di dovervi "accontentare" di un piatto composto da *cozze e patatine fritte*.

La mia scelta è ricaduta sulla zuppa di mare tradizionale norvegese - composta essenzialmente dal pescato del giorno con l'aggiunta di panna.
Il nome è anticipatore del contenuto: **Fiskesuppe**.

{{<image src="fish_soup.jpg" caption="Zuppa di pesce" alt="Fiskesuppe" >}}

Provatela.

**Eccezionale!**

Non perdete la possibilità di assaggiarla ogni volta che potrete perchè la sua ricetta è un po' come _la borsch russa_: **varia in base alla regione**.

{{<box "blue" >}}
Qualora siate in dubbio su quale piatto buttarvi date uno sguardo alle foto presenti nella pagina del ristorante su *Google Maps*.
{{</box>}}

{{< affiliate_link "washington-instagram" "@washington_giò" >}} invece - che voleva assaggiare a tutti i costi la balena - si è dovuta "accontentare" del **filetto di cervo** con cremina selvatica al mirtillo.

{{<image src="carne_cervo.jpg" caption="Filetto di Cervo" alt="Filetto di Cervo" >}}

Se poi vi sentite coraggiosi o amanti degli alcolici o - come me - avete un blog in cui portate avanti la rubrica [#liquorideuropa](/tags/liquorideuropa) - concedetevi un digestivo _local_ tra quelli consigliati dalla casa.

{{<image src="spirit.jpg" alt="Grappa norvegese" >}}

Nel caso in oggetto si tratta di un grappino tradizionale norvegese.

_[#liquorideuropa](/tags/liquorideuropa) è l'hashtag che raggruppa tutti i post in cui son presenti dei souvenir alcolici - provenienti da varie parti d'Europa._

## Oltre Bryggen

Non snobbate per un momento l'idea - qualora abbiate un weekend libero - di dedicarvi ad un po' di sano e compulsivo *shopping*.

Contrariamente a quanto potreste pensare la periferia est di Bergen offre svariati centri commerciali in cui poter acquistare indumenti tecnico-sportivi, cibo, elettronica e tanto altro e potrebbe capitare di trovare l'*offerta irrinunciabile* (come è stato per {{< affiliate_link "washington-instagram" "@washington_giò" >}} che si è portata a casa un piumino tecnico da _natural spotter_).

* * *

Puoi leggere il [day #2 qui]({{< ref "/racconti-viaggio/norvegia/day-1-bergen/index.md" >}}).

Se invece vuoi leggere quali sono stati i preparativi per la *Norvegia* puoi farlo su [questo post]({{< ref "/racconti-viaggio/norvegia/day-0-sulla-via-del-nord/index.md" >}}).
