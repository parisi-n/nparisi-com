---
title: "Norvegia // Preikestolen // Day #4"
date: "2022-08-08T07:30:00.00+02:00"
image: "images/preikestolen_cover.jpg"

summary : "Dopo l'esperienza di Trolltunga i 4km del percorso per Preikestolen ci paiono davvero una bazzecola. Molto meno impegnativa rispetto agli 11km di Trolltunga, avrete comunque a che fare con un percorso molto più ripido."
categories : [ "racconti-di-viaggio" ]
tags : [ "travel" ]

showToc : true
type: "article"
---

{{< capital_letter_open >}}

Ci svegliamo alle prime luci dell'alba. Sappiamo che l'escursione di Preikestolen è molto meno impegnativa rispetto a quella di Trolltunga e che in 4 ore dovremmo essere già di ritorno.

Con questo _mindset_ organizziamo i bagagli, facciamo colazione, prendiamo la nostra _Corolla_ che nel frattempo è diventata affettuosamente _Corollina_ e puntiamo il navigatore verso *Preikestolen*.

{{< capital_letter_close >}}


## Il viaggio

Il parcheggio della famosa roccia - chiamata in inglese _pulpit rock_ in virtù della sua morfologia che ricorda _il pulpito da cui il prete recita la messa_ - dista circa 40-50km da Stavanger.

Unica criticità è che per arrivarci dovrete nuovamente attraversare il _tunnel_ che vi riporterà sulla _terra ferma_ a Tau e, da lì, verso Est.

Prestate molta attenzione ad impostare la destinazione corretta in quanto, a seconda del navigatore, potreste arrivare a _parcheggi diversi_.

* * *

I più attenti noteranno come la flora della Norvegia del Sud sia diversa da quella della Norvegia della zona di Bergen: meno conifere, più piante a cespuglio; meno colori autunnali che danno quasi l'idea di una silenziosa presenza di _quasi sempre verdi_.



## L'escursione

Come anche esplicitato dall'immagine che segue il percorso è articolato in *poco meno di 4km*.

{{<image src="preikestolen_itinerario.jpg" alt="Itinerario" >}}

Per quanto il percorso sia nettamente inferiore rispetto a Trolltunga, va considerato come invece parti del percorso siano effettivamente "da scalare".

Niente di complesso, però il percorso è uniformemente più ripido e talvolta dovrete aiutarvi con le mani per superare qualche tratto.

{{<image src="preikestolen_inizio_percorso.jpg" alt="Sentiero" >}}

* * *

Per quanto disponibili escursioni guidate anche per Preikestolen, mi sento di consigliarvi di avventurarvi senza guida anche se *non siete trekkers particolarmente skillati*.

Le indicazioni lungo il percorso non mancheranno ed il rischio di smarrirsi - considerando anche la geografia della zona - è minore (sicuramente non impossibile :D) rispetto alla vastità dell'altipiano da percorrere per arrivare a Trolltunga.

{{<image src="preikestolen_indicazioni.jpg" alt="Indicazioni sul percorso" >}}

* * *

Fermatevi spesso (così da recuperare un po' il fiato) ad ammirare gli scorci del *golfo di Stavanger* e, una volta arrivati sulla sommità della roccia - gli scorci del *Lysenfjord*.

{{<image src="preikestolen_way_to.jpg" alt="Sentiero sulla montagnapranzo-" caption="Sentiero verso Preikestolen" type="wide-screen" >}}

Il penultimo tratto del percorso sarà un piano leggermente inclinato ma tutto da percorrere.

{{<image src="preikestolen_sommita.jpg" alt="Sommità di Preikestolen" caption="" type="wide-screen" >}}

pulpito_.

{{<image src="preikestolen_sommita_percorso.jpg" alt="Percorso verso Preikestolen" >}}

In cui - anche se sarete di fatto condotti ed accompagnati dal sentiero - non mancheranno indicazioni continue a riferimenti geografici che rendono l'esperienza più _coscienziosa_.

{{<image src="sommita_indicazioni.jpg" alt="Indicazioni sul percorso" >}}

* * *

{{< box "orange" >}}
*Attenzione*: sulla sommità dell'altipiano - nell'ultimo tratto del percorso che vi porterà alla _pulpit rock_ vi troverete già in *ambiente aperto* e soggetti alle intemperie che si abbattono sulla zona!

Le stesse intemperie che nel tempo hanno modellato e plasmato la _pulpit rock_: potreste aver a che fare con *raffiche di vento* o *pioggia violenta* - in un contesto in cui non saranno presenti dispositivi di protezione e salvaguardia e, in caso di azioni azzardate - *potreste farvi molto male*.
{{< /box >}}

Se non avete idea delle correnti di vento che agiscono, si incanalano e percorrono i fjordi in tutta la loro lunghezza - questa escursione potrebbe darvi *coscienza*.

Raffiche di vento violento alternati a sporadici (e per fortuna) timidi rovesci hanno reso la nostra esperienza sulla sommità qualcosa di quasi _sconfortevole_ - come quasi fossimo ospiti non graditi - e la nostra permanenza è stata ridotta al minimo (*anche perché con le raffiche del giorno finire giù nel fjordo sarebbe potuta essere una probabilità concreta* :D)

{{< video src="preikestolen_wind.mp4" type="wide-screen" >}}

{{< box "blue" >}}
*Fine settembre* - tempo dubbioso e potenzialmente inospitale a causa del tempo che inizia a perturbarsi per l'autunno appena iniziato.

Tutto ciò ha però *un pro*: lungo il percorso incontrerete poche persone, sul _pulpito_ non dovrete fare la fila per le foto di rito, e potrete godervi maggiormente gli spazi della natura sconfinata senza eccessivo affollamento.
Un rapido sguardo ai video su Instagram e Tiktok rende bene l'idea del normale flusso di viaggiatori che giornalmente percorrono il sentiero e si trattengono una volta giunti sulla sommità - rendendo a mio avviso l'esperienza meno piacevole nonostante il bel tempo rispetto ad avventurarsi col tempo di Settembre.
{{< /box >}}

### Pulpit rock

Godetevi l'ambiente, la Natura, il silenzio e - se siete poco fortunati - *le raffiche di vento*.

Non dimenticate la foto di rito.

{{<image src="pulpit_rock_selfie.jpg" alt="Selfie dulla roccia di Preikestolen" caption="Selfie sulla Pulpit Rock" >}}

Ed approfittatene per esplorare la zona circostante, che potrebbe regalarvi scorci - o strutture geografiche - particolarmente curiosi.

{{<image src="interstizio_due_rocce.jpg" alt="Interstizio tra due rocce" >}}

Anche in quest'occasione - per celebrare l'evento - ho portato un'ottima _birra local_ che però, considerate le condizioni metereologiche avverse sulla sommità - ho preferito non consumare onde evitare di finire sulle testate giornalistiche locali perché precipitato nel *Lysefjord*.

Poco più giù però - lungo il sentiero finale - più riparato e sicuro - non me ne son privato.

## Dove mangiare

Se non vi siete organizzati con un pranzo al sacco potreste approfittarne e mangiare nel ristorante dell'alloggio {{< external_link "https://preikestolenbasecamp.com/" "Preikestolen fjellstue" >}}.

{{<image src="pranzo-cena-preikestolen.jpg" alt="Pranzo presso il Basecamp di Preikestolen" caption="Pranzo a Preikestolen" >}}

Il ristorante del _Basecamp_ offre un nuovo modo tecnologico e 2.0 di ordinare al tavolo: negli orari di attività collegandosi al loro {{<external_link "https://favrit.com/nb-no/menu/location/LxqyXPg4XAW" "Menù online" >}} potrete ordinare dal menù, indicare il tavolo in cui siete accomodati, pagare direttamente con carta e nel giro di poco tempo verrete serviti con cibo di *ottima qualità* e preparazione *certosina*.

*Consigliato.*

## Il rientro

Ci tratteniamo a pranzo fino a circa le 18 del pomeriggio - dopodiché il tempo inizia a stringere: *dobbiamo tornare a Bergen*.

{{<image src="percorso_to_bergen.jpg" alt="Strada da percorrere da Preikestolen a Bergen" caption="Percorso Preikestolen - bergen" >}}

Senza aver prenotato alcun alloggio, facendo un rapido calcolo dei km e delle tempistiche indicate da _Google Maps_ *decidiamo di fidarci* e - a stomaco pieno, soddisfatti, quasi _felici_ - salutiamo Preikestolen ed iniziamo il viaggio di ritorno.

{{< vimeo src="737099702" type="horizontal" >}}

* * *

*Mai scelta fu più sbagliata*.

Le _4 ore_ indicate da Google Maps diventano *quasi 7 ore*.

La stanchezza inizia a farsi sentire e nel viaggio di ritorno incontriamo condizioni meterologiche estremamente avverse che limitano ulteriormente la velocità nelle strade norvegesi: *pioggia incessante*, *vento* e - inevitabilmente - *l'oscurità inizia a farsi largo*.

Ed è così che - per poco più di 5 minuti - perdiamo un traghetto per attraversare un fjordo.

{{<image src="waiting_missed_boat.jpg" alt="" caption="" type="wide-screen" >}}

E ci ritroviamo ad attendere - devastati - nel piazzale d'imbarco - un'ora per il traghetto successivo.

{{< video src="discesa_traghetto.mp4" type="wide-screen" >}}

In tutto questo avvicendarsi di eventi, imprevisti, rallentamenti, un'altra considerazione aggiunge _timore_ nei nostri cuori: *non ci sono alloggi disponibili lungo strada e l'alloggio più prossimo è Bergen*.

*Provati e deconcentrati* decidiamo allora di affidarci (ancora una volta) al {{< external_link "https://www.booking.com/hotel/no/moxy-bergen.it.html" "Moxy Hotel" >}} di Bergen che non solo quella notte era disponibile *ma permette anche il late check-in*.

Intorno alle 21 la marcia diventa ancor più problematica: *il sonno inizia a farsi sentire* a causa di una *Xamamina* presa durante un attraversamento precedente con mare particolarmente mosso che mi iniziava a dare _mal di mare_.
Mi confronto con {{< affiliate_link "washington-instagram" "Washington_giò" >}} che - con risolutezza - prende la guida della Corolla.

Il tempo di fare cambio autista ed allacciare la cintura che sprofondo nel sonno.

Mi risveglio alle porte di Bergen intorno all'una di notte - *sorpreso* ma anche _impressionato_: {{< affiliate_link "washington-instagram" "Washington_giò" >}} mi aveva appena rincasato sano e salvo.

* * *




