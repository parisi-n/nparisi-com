---
title: "Quattro giorni a Budapest: i bagni di Szechenyi // Ep. 3"
date: "2020-03-31"
image: "images/IMG_6753.jpg"

summary : "In caso abbiate un terzo giorno - prendetevi una pausa dal presente (per pianificare il futuro) ed immergetevi nell'acqua termale dei Bagni di Szechenyi."
categories : [ "racconti-di-viaggio", "ungheria-e-serbia" ]
tags : [ "travel" ]

showToc : true
type: "article"
---
{{< capital_letter_open >}}
Se il vostro itinerario è stato più o meno simile al nostro nel [primo giorno]({{< ref "/racconti-viaggio/budapest/ep-1-cosa-fare-dove-andare/index.md" >}}) e nel [secondo giorno]({{< ref "/racconti-viaggio/budapest/ep-2-noleggiare-un-monsteroller/index.md" >}}), arriverete al terzo giorno che sarete in dubbio sul da farsi.  
Non tutto ciò che è turistico - in una città - necessita di essere visitato, visto, fotografato (e sudato, se le temperature sono elevate).  
Paradossalmente - un giorno speso ai bagni termali - è quanto di più turistico possiate fare a Budapest. E' un turismo dei sensi e delle emozioni, del relax e del piacere delle considerazioni personali sul viaggio in un momento di pausa in cui non potete fare altro che staccarvi dal mondo e lasciarvi andare al calore dell'acqua che (soprattutto in inverno) vi coccola.
{{< capital_letter_close >}}

## Direzione Szechenyi

> Assicuratevi di portare con voi tutto l'occorrente per fare il bagno, ovvero: **costume da bagno, asciugamano, ciabatte**. Non fate affidamento nell'acquistare questi tre oggetti una volta arrivati ai Bagni Termali a meno che non abbiate già messo in conto di spendere molto più del bagno stesso in questi tre accessori!

La nostra giornata è iniziata con una squisita colazione. Se il buongiorno si vede dal mattino, le premesse sono ottime.

{{< image src="20191018_093316.jpg" alt="Colazione inglese con uovo, spremuta e gelato alla fragola" >}}

Lasciate dunque da parte i pregiudizi e - se avete un terzo giorno da trascorrere a Budapest - dalla fermata **Deák Ferenc** prendete la **Linea Gialla** direzione **Hősök tere**.

{{< image src="IMG_6661.jpg" alt="Treno antico della metro di Budapest in panning" >}}

Come già accennato in precedenza alcune stazioni della metro sono state restaurate cercando di mantenere l'originale aspetto passato; il viaggio verso i {{< external_link "https://goo.gl/maps/bgoeXt9nvkevceZW7" "Bagni Termali di Szechenyi" >}} sarà un viaggio estetico ancor prima che sensoriale.

## Hösök tere

Uscite dalla stazione e vi ritroverete di fronte la {{< external_link "https://goo.gl/maps/hoqPFdZGYdASLqMVA" "Piazza degli Eroi" >}}.

{{< image src="IMG_6677.jpg" alt="Statua sull'obelisco della statua degli eroi" >}}

Date velocemente uno sguardo, scattate qualche foto e dirigetevi verso Nord percorrendo _Zielinski Hid_. Non camminerete più di 500 metri che noterete sulla destra un lago, una torre ed un ponte levatoio: la **Gatehouse tower**.

## Il castello di Vajdahunyad

{{< posizione "https://goo.gl/maps/qVsC6eQs8R23pTZX7" >}}

{{< image src="IMG_6724.jpg" alt="Ponte d'entrata con fossato attorno al castello" >}}

Dall'esterno ricorda il castello incantato delle fiabe, della Bella e la Bestia, rimandando ad un tempo antico e a modi aristocratici delle signorie di un tempo.  
I gabbiani in volo aumentano ancor di più il pathos che queste strutture antiche trasmettono. Viene quasi da visitare l'ambiente in ossequioso silenzio, come fosse un luogo di culto.

{{< image src="IMG_6680.jpg" alt="Vista del castello" type="wide-screen" >}}

> Il castello è situato su un isolotto al centro del City Park Lake. Venne eretto nel millenario del 1896 su libera ispirazione delle fortezze della Transilvania - con stile gotico, romanesco ed un tocco di barocco - il tutto interpretato con lo stile tipico ungherese del tempo.
> 
> via {{< external_link "https://www.lonelyplanet.com/hungary/budapest/attractions/vajdahunyad-castle/a/poi-sig/1284775/359522" "Lonely planet" >}}

{{< image src="IMG_6705.jpg" alt="''Ti riporta via, come la marea, la felicità''" caption="Ti riporta via, come la marea, ca felicità.">}}

Entrate e fate una passeggiata rilassante all'interno dei suoi giardini.  
**Non ve ne pentirete.**

{{< image src="IMG_6739.jpg" alt="Arco ad ogiva in entrata" type="wide-screen" >}}

L'immenso giardino interno è ornato con ponti, statue, fontane e zampilli.  
I colori autunnali e le foglie che cadono ad ogni soffio di vento danno ancor di più l'idea di un posto magico ed incantato, come la rosa che perde i petali ne La Bella e la Bestia.

Gli immancabili storni di uccelli di tanto in tanto riempiranno il cielo e i vostri occhi e - per qualche istante - avrete per davvero la sensazione di essere all'interno di un luogo incantato in qualche fiaba della Disney.

{{< image src="IMG_6683.jpg" alt="Giardini interni" type="wide-screen" >}}

Concluso il tour, tornate nella realtà sulla retta via.

## Bagni Termali di Szechenyi

{{< posizione "https://goo.gl/maps/YrJo9onnetEmzRxp9" >}}

{{< font "gray" >}}_Maggiori informazioni {{< external_link "http://www.szechenyibath.hu/" "qui" >}}._{{< /font >}}

Finalmente arriviamo, non senza qualche difficoltà perchè il nostro onnisciente cicerone con difficoltà ricordava quale fosse l'ingresso.

Questi di seguito sono solo alcuni dei servizi offerti dai Bagni, i più comuni. In caso vogliate darvi alla pazza gioia però sono disponibili vari pacchetti per massaggi e trattamenti.

| | |
| ---------------------|----------|
| Ingresso giornaliero | 6 400 Ft |
| Uso cabina           | 1 000 Ft |
| Asciugamano + deposito | 3 000 Ft + 2 000 Ft |
| Pantofole | 4 000 Ft |
| Costume da bagno + deposito | 4 000 Ft + 3 000 Ft |

{{< image src="IMG_6759.jpg" alt="Interno delle terme. Dal corridoio centrale si accede ai camerini" >}}

In caso optiate per una cabina (scelta consigliata) avrete la possibilità di riporre all'interno eventuali zaini, cambiarvi con calma ed avere comunque un punto d'appoggio.

{{< image src="IMG_6760.jpg" alt="Fila di camerini dell'interno delle terme di Szecheny" >}}

A bordo vasca sono disseminate dei _lockers_ liberamente fruibili - l'unico problema è che rimarranno chiusi massimo un'ora dal momento in cui lo chiuderete (per favorire il ricambio) e stare con il pensiero di avere il proprio cellulare in una cassaforte temporizzata non vi farà godere appieno dell'esperienza termale.

{{< image src="IMG_6761.jpg" alt="Camerino: piccolo e antico" >}}

Dopo di chè siete pronti per immergervi nell'esperienza termale ungherese!

Troverete varie vasche con varie temperature. Scegliete quella più congeniale al vostro fisico ricordandovi di non eccedere e, vi raccomando, **estrema prudenza in caso di pressione ballerina o bassa pressione**.

Nei sotterranei troverete anche le saune e proverete il brivido di passare dai 78°C dell'interno sauna ai 15°C della vasca d'acqua ghiacciata proprio di fronte. Ed in caso non siate sufficientemente raffreddati - **del ghiaccio** liberamente fruibile vi aiuterà a raggiungere il nuovo equilibrio termico.

{{< image src="GOPR4048.jpg" alt="Vasche esterne con differente temperatura" type="wide-screen" >}}

Quando calano le tenebre - le vasche assumono un aspetto ancora più misterioso e godurioso. Il caldo dell'acqua si scontra con il freddo esterno e stare in acqua è piacevolissimo.

Sarà mentre sarete spensierati a mollo che vi verranno le migliori (o peggiori) idee per il futuro; siate pronti anche a questo.

Non privatevi di un cocktail a base di frutta fresca e frullata lungo vasca (**bere all'interno del vascone è tassativamente vietato**) e pensate all'immediato futuro.

{{< image src="20191018_193000.jpg" alt="All'interno della vasca a 40 gradi, sul far della notte" type="wide-screen" >}}

Se poi siete abili giocatori di scacchi avrete la possibilità di sfidare i campioni assoluti dei Bagni ad una partita strategica a scacchi. State attenti però: se questa è la vostra prima volta il caldo dell'acqua potrebbe farvi rilassare eccessivamente e perderete!

{{< image src="20191018_191221.jpg" alt="Partita a scacchi dentro la vasca" >}}

Si avvicina l'ora di cena e decidiamo di abbandonare la culla e sfidare il freddo che nel frattempo si era fatto largo.

{{< image src="IMG_6757.jpg" alt="Panoramica delle vasche esterne di notte, prima di andar via" type="wide-screen" >}}

Ci asciughiamo, ci rivestiamo ed usciamo. La cena ci aspetta.  
Conoscendo la bontà del gulash di Huszar e l'alta richiesta - il giorno prima abbiamo prenotato un tavolo per la cena.

## Dove mangiare il gulash più buono di Budapest?

Un posto che mi sento di consigliare per l'atmosfera e per la qualità del gulash è {{< external_link "https://goo.gl/maps/FevW9zxCJ6y478Yv9" "Huszar Etterem" >}}.

{{< image src="20191017_210652.jpg" alt="Gulash di carne, il migliore di Budapest" >}}

Ed è tra un cucchiaio e l'altro di gulash che sorge la fatidica domanda: "**domani che facciamo?"**.

Guardiamo i bus in partenza da Budapest e senza pensarci eccessivamente, con leggerezza, prenotiamo: **["domani si va a Belgrado"]({{< ref "/racconti-viaggio/budapest/ep-4-day-trip-belgrado/index.md" >}})**.
