---
title: "Widerøe: la recensione"
date: "2022-09-12"
image: "images/wideroe_cover.jpg"

summary : "Compagnia aerea non tra le più note in Europa ― a meno che non si pianifichi un viaggio in Norvegia e si inseriscano degli spostamenti aerei. In rete si trovano poche informazioni. Qui la mia esperienza sottoforma di mini-recensione."
categories : [ "compagnie-aeree" , "norvegia" ]
tags : [ "travel" ]

showToc : true
type: "article"
---

{{< box "blue" "Disclaimer" >}}
Le informazioni contenute in questo post risalgono al momento della mia esperienza nel *Settembre 2021*.

Non si può escludere possano non essere aggiornate.
{{< /box >}}

{{< capital_letter_open >}}
Se state organizzando un viaggio in Norvegia e state organizzando uno spostamento interno quasi sicuramente vi troverete a dover prenotare uno o più voli con la compagnia *Widerøe*.
{{< capital_letter_close >}}

Non escludete a priori la possibilità offerta in termini di mobilità dai *voli interni* in quanto in Norvegia le distanze sono _amplificate_ dalle strade, panoramiche e piacevoli ma lunghe da percorrere e spesso risulteranno essere un'alternativa valida e veloce a spostamenti importanti (esempio: da Bergen alle Lofoten o da Bergen a Tromsø).

## La compagnia

Il nome completo è *Widerøes Flyveselskap ASA* ed è una compagnia regionale norvegese *con sede a Bodø*.

## La flotta

La flotta è principalmente rappresentata ― ad Aprile 2020 ― da *42 de Havilland Canada DHC* in varia configurazione e modello ― che per quanto ricordino il modello usato nella tratta [Tbilisi-Mestia]({{< ref "racconti-di-viaggio/georgia-azerbaijan/day-2-mestia/index.md" >}}) ― sono modelli completamente diversi e con scopo differente.

Spiccano *3 Embraer E190*.

* * *

Abbiamo viaggiato con loro nella tratta *Bergen ― Bodø* e *Bodø ― Oslo Gardermoen* ― entrambe le volte a bordo di uno degli _Embraer_.

I _de Havilland Canada_ sono invece prevalentemente usati per collegare le altre città della Norvegia con meno traffico: Bodø, Tromsø, Trodheim.

{{< image src="poggia_testa.jpg" alt="Poggia testa Wideroe" >}}

## La prenotazione

Il processo di prenotazione è stato abbastanza semplice.

Potrete scegliere tra varie formule ― diverse tra loro per il babaglio e la flessibilità concessa.

* Mini: 1 hand luggage (con dimensioni complessive massime 158cm ― max 8kg)
* Smart: 1 hand luggage (con dimensioni complessive massime 158cm) ed un bagaglio imbarcato (max 23kg)
* Flex/Full Flex: 1 hand luggage (dimensione massima 158cm) e 2 bagagli imbarcati (max 23kg/cad.)

{{< image src="screen_1.png" alt="Schermata prenotazione Wideroe ― scelta della tariffa" >}}

In tutte le formule potrete portare con voi uno zaino (_underseat bag_) di dimensione massima 40x20x15 [{{< external_link "https://www.wideroe.no/en/travel-info/baggage" "fonte" >}}].

* * *

Nel nostro caso abbiamo optato per la *tariffa Smart* ― comprendendo anche un bagaglio a mano.

## Il check-in

Per fare il check-in dovrete prima *loggarvi con il _booking reference_ e _cognome_* nell'{{< external_link "https://www.wideroe.no/en/check-in" "apposita sezione" >}}.

Abbiamo potuto scegliere i posti che preferivamo senza supplemento.

* * *

In alternativa potrete scaricare l'app disponibile per dispositivi Android ed Apple:

{{< appbox img="https://play-lh.googleusercontent.com/CWAIfYaqyIOw5vGCNQhGw1tvDZarO74LB-5xBG3jLzRhHNluHdlBgqyZSj7bFmZKKA=w480-h960-rw" name="Widerøe" package="com.wideroeas.wideroe" >}}

Il sito è comunque disponibile anche per dispositivi mobili quindi, qualora abbiate necessità solo di effettuare il check-in ― potrete farlo anche senza app ― facendo uno screenshot della _boarding card_.

## L'esperienza a bordo

L'imbarco è stato ordinato e ― almeno per quel che riguarda il nostro volo ― perfettamente _on time_.

{{< image src="safety_board.jpg" alt="Schermata prenotazione NorvegianAir ― scelta bagaglio" >}}

Non avevo mai volato con un *Embraer*; l'esperienza di volo tuttavia è stata prossima al *più che buono* ― con poche turbolenze avvertite nonostante poi una volta atterrati a Bodø un vento forte sconvolgesse le strade.

{{< image src="presa_corrente.jpg" alt="Presa della corrente a bordo" caption="Presa di corrente a bordo" >}}

*Non è stato servito il catering* durante la traversata ― per quanto durante il volo ci sia stata la possibilità di acquistare una bevanda calda, un caffè o del cibo.

Interessante la possibilità ― con un proprio device ― di collegarsi al wifi di bordo per *poter usufruire dell'infotainment*: video, magazines, audio, ultime notizie.

* * *

Questo post è un'appendice **ai post del viaggio in Norvegia**.

Puoi trovare [l'indice completo del viaggio qui]({{< ref "racconti-di-viaggio/norvegia/day-0-sulla-via-del-nord/index.md" >}})