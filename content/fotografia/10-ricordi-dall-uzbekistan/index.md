---
title: "Uzbekistan: 10 motivi per visitare l'Uzbekistan"
date: "2023-02-20"
image: "images/uzbekistan_memories_cover.jpg"

summary : "Post dall'alto potere rievocativo: quali sono le foto più emblematiche o i momenti più carichi dal punto emotivo del viaggio? In questo elenco di foto cerco una risposta."
categories : [ "fotografia", "uzbekistan", "" ]
tags : [ "travel" ]

showToc : true
type: "article"
---

{{< capital_letter_open >}}
Ammetto di averci preso gusto e, a fine _report fotografico_ mi piace tirare le somme, facendo un recap delle foto più suggestive e sognatrici.
Pensare di essere nel cuore dell'Asia Centrale, lontano dal mare, "lontano da casa", in territorio straniero immerso in una cultura tanto diversa dalla propria, è già di per se una cosa sufficiente per respirare **emozioni nuove**.
{{< capital_letter_close >}}

Ma se mi dovessero chiedere: quali sono stati i momenti più comici o "emozionali" del viaggio, che sicuramente ricorderò? Come li rappresentarei con una foto?

{{< quote "Ci sono cose che si conoscono e cose che non si conoscono; in mezzo c'è il viaggio" >}}

Mi piace ricordare spesso questa frase, perchè secondo me è il fulcro di tutto.

{{< box "blue" >}}

Potete trovare l'indice dei post del viaggio in Uzbekistan [a questo link]({{< ref "racconti-di-viaggio/uzbekistan/ep-0-preparativi/index.md" >}}).

[In questo post]({{< ref "racconti-di-viaggio/uzbekistan/ep-0-1-capire-uzbekistan/index.md" >}}) invece parlo di alcune basi culturali necessarie ad approcciarsi e per capire a fondo la cultura uzbeka.

{{< /box >}}

## Il Turkmenistan

Si guarda a quel che _deve essere ancora esplorato_ con occhi più sognanti ed illusi --- secondo lo stesso principio per cui _"l'erba del vicino è sempre più verde"_.

{{< image src="turkmenistan_border.jpg" alt="Confine turkmeno visto dall'Uzbekistan" type="wide-screen" >}}

{{< dettagli_foto apertura="10" focale="180" iso="200" shutter_speed="1/800" lente="55-250" >}}

Per questo ogni volta che il sole tramontava --- non potevo fare a meno di pensare alle lande "oltre il confine", quel confine sigillato ed impossibile da valicare, popolato da cultura inacessibile e lingua incomprensibile.

Terra per cui anche chiedere il visto è, di per sè, un viaggio.

## La notte in iurta

Il solo nome rievoca popolazioni lontane che parlano lingue sconosciute negli angoli più remoti e complessi da raggiungere del pianeta --- nel cui viaggio si rimandano le più grandi gesta e compromessi che una persona possa compiere.

{{< image src="iurta.jpg" alt="Iurta" >}}

{{< dettagli_foto apertura="1.4" focale="32" iso="1600" shutter_speed="1/50" lente="32" >}}

Dormirci all'interno è stata la realizzazione del sogno di una vita.

Lontano da tutto e da tutti, a centinaia di chilometri dal centro abitato più vicino, immerso in un'aria fresca ma grave, in cui nemmeno le onde radio si avventurano.

## Il cimitero delle barche

Lontane dal loro habitat naturale ormai da decenni --- invecchiate dal tempo e dalle intemperie --- undici scafi giaciono sul fondo di quel che era il mare che un tempo solcavano, in Moynaq.

Giaciono immobili, silenziosi, ordinati ed allineati --- come l'ultima onda di mare le ha disposte prima di salutarle per sempre.

{{< image src="cimitero_barche.jpg" alt="Cimitero della barche a Moynaq" type="wide-screen" >}}

{{< dettagli_foto apertura="9" focale="32" iso="200" shutter_speed="1/640" lente="32" >}}

## Il Registan

Dove un tempo un piazzale di sabbia individuava dove montare la bancarella su cui disporre le merci provenienti da ogni angolo del mondo --- oggi si ergono maestose tre strutture che delimitano esattamente quel fazzoletto di terra su cui si tenevano gli scambi di merce, cultura ed idee.

{{< image src="registan.jpg" alt="Registan di Samarcanda" type="wide-screen" >}}

{{< dettagli_foto apertura="11" focale="11" iso="200" shutter_speed="8" lente="11-22" >}}

Ai lati la Madrasa dell'immortale Ulug Beg e di un suo successore; al centro il Palazzo d'Oro.

Insieme delimitano la piazza di Samarcanda, probabilmente la più suggestiva dell'Uzbekistan ed icona del Centro Asia famosa in tutto il mondo.

**La piazza del Registan**.

## Il tramonto

Per nove volte durante il viaggio ci siamo fermati, tra le 17:30 e le 18, ad ammirare il tramonto: uno degli eventi più scontati, vecchi e banali del mondo eppure mai così magico come durante il nostro viaggio.

{{< image src="tramonto_khiva.jpg" alt="Tramonto a Khiva" >}}

{{< dettagli_foto apertura="9" focale="200" iso="200" shutter_speed="1/500" lente="55-250" >}}

Gli edifici in mattone risplendono e riverberano i raggi del sole, resi infuocati durante il loro passaggio attraverso gli strati di polvere sollevata dagli eterni venti desertici, all'orizzonte.

## L'alba

L'alba sulle rive del Lago d'Aral ha più i contorni dell'impresa che del quadro.

{{< image src="alba_aral.jpg" alt="Alba sul Lago d'Aral" type="wide-screen" >}}

{{< dettagli_foto apertura="1.4" focale="32" iso="200" shutter_speed="1/60" lente="32" >}}

Non ci stupisce nei colori (simili a qualunque alba sulle rive del mare) --- quanto per quel che rappresenta.

Rappresenta la riuscita di un'impresa che, fino a qualche giorno prima, progettata alla luce della lampada della scrivania, sognata, letta, desiderata --- sembrava impossibile.

Essere lì, quella mattina, ad aspettare l'alba ha più il sapore di rivincita verso se stessi.

{{< quote "Vince due volte chi nella vittoria vince se stesso" >}}

## I minareti

In ogni città in cui passerete ci sarà un minareto, ovvero una torre ornata a nicchie da cui il _muezzin_ richiama per cinque volte al giorno il popolo alla preghiera.

{{< image src="minareto.jpg" alt="Minareto di Bukhara" >}}

{{< dettagli_foto apertura="9" focale="100" iso="200" shutter_speed="1/500" lente="55-250" >}}

Un'unica funzione per tutte le città --- incarnata da forme e dettagli diversi.

Spesso ne incontrerete più di uno per città.

## Le madrase

Luoghi di culto --- equivalenti agli istituti superiori --- in cui gli studenti vivevano ed imparavano le scienze umane (la lingua araba, la religione islamica) e la matematica, sotto gli insegnamenti di un capo religioso.

{{< image src="madrasa.jpg" alt="Madrasa di Ulug Beg a Bukhara" >}}

{{< dettagli_foto apertura="4" focale="12" iso="800" shutter_speed="1/80" lente="11-22" >}}

Solo col tempo però iniziarono ad espandere i campi di interesse --- diventando istituti di livello accademico.

## I cammelli

Animali emblematici e locali degli scenari desertici della zona, veri mezzi di locomozione, un tempo essenziali per l'economia stessa.

In confronto ai loro antenati oggi potrebbero quasi definirsi __sedentari__.

{{< image src="cammello.jpg" alt="Cammello in primo piano" >}}

{{< dettagli_foto apertura="10" focale="55" iso="200" shutter_speed="1/500" lente="55-250" >}}

Nel [centro di Bukhara]({{< ref "racconti-di-viaggio/uzbekistan/ep-3-bukhara/index.md" >}}) o nella [porta Est di Khiva]({{< ref "racconti-di-viaggio/uzbekistan/ep-6-khiva/index.md" >}}) troverete delle statue con dei cammelli rappresentanti le vecchie carovane.

## Chevrolet-stan

La prima cosa che colpisce, vagando per le vie delle città uzbeke, è la tipologia di macchina.

{{< image src="chevroletstan.jpg" alt="Strada di Samarcando con numerose Chevrolet in movimento" type="wide-screen" >}}

{{< dettagli_foto apertura="10" focale="189" iso="200" shutter_speed="1/640" lente="55-250" >}}

__Chevrolet__ è l'auto di stato e, durante la vostra permanenza, avrete la possibilità di imbattervi (e salire a bordo) delle più disparate generazioni di auto (di cui, in base alla vostra età, probabilmente ignoravate perfino l'esistenza)!